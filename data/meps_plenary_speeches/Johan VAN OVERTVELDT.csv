MP,Date,Language,Title,Url,Content
Johan VAN OVERTVELDT,2023-11-21,NL,2024 budgetary procedure: Joint text (debate),https://www.europarl.europa.eu/doceo/document/CRE-9-2023-11-21-INT-2-360-0000_NL.html,"  Johan Van Overtveldt,  voorzitter van de Begrotingscommissie. – Voorzitter commissaris, beste collega’s, het akkoord over de begroting voor 2024 is een goed akkoord. Het is een goed akkoord in moeilijke en onzekere tijden. Het geeft zowel voor de Raad als voor het Parlement de beste oplossing binnen de limieten van het huidige begrotingskader.
De aanpassingen die de Raad en het Parlement tijdens de conciliatie aan het voorstel van de Commissie hebben aangebracht, komen tegemoet aan de huidige uitdagingen. Laat ons niet vergeten: die uitdagingen zijn zeer reëel. Er woeden twee oorlogen aan onze buitengrenzen op dit eigenste moment. Er is dan ook uitvoerig in bijkomende middelen voorzien voor humanitaire hulp.
Verder hebben we ook voor Erasmus+, het investeringsprogramma voor de vervoersinfrastructuur (CEF Vervoer) en het onderzoeks- en ontwikkelingsprogramma Horizon in extra middelen voorzien. Dit zijn zinvolle programma’s, met bewezen toegevoegde waarde voor de hele Unie.
Verder zijn er nog een aantal kleinere verhogingen. Ik verwijs bijvoorbeeld naar de extra sommen voor de strijd tegen het antisemitisme, dat helaas toch weer opduikt in onze steden. De co-rapporteurs zullen het akkoord uiteraard meer in detail toelichten.
De begroting voor volgend jaar is opgemaakt in het huidige meerjarig financieel kader, een kader dat werd opgesteld na COVID, maar vóór de Russische agressie jegens Oekraïne. Ondertussen wacht iedereen op een herziening die meer ruimte moet geven om — in het belang van al onze burgers — de EU de nodige armslag te geven voor de rest van de periode van dit MFK, dat wil zeggen tot einde 2027. We kijken dus uit naar de onderhandelingen in de Raad. Het Parlement heeft zijn huiswerk gedaan. Het is in de Raad dat het zaakje stokt en we hopen dat hier snel verandering in komt.
Na het bereiken van een akkoord over die herziening zal de begroting voor 2024 worden aangepast. We moeten als Europese Unie tonen dat we efficiënt en snel kunnen schakelen. Ik reken dus op een doorvoering van de aanpassingen in het vroege voorjaar van 2024.
"
Johan VAN OVERTVELDT,2023-11-21,NL,2024 budgetary procedure: Joint text (debate),https://www.europarl.europa.eu/doceo/document/CRE-9-2023-11-21-INT-2-384-0000_NL.html,"  Johan Van Overtveldt,  voorzitter van de Begrotingscommissie. – Voorzitter, collega’s, staatssecretaris, commissaris, alle sprekers zijn aan het woord geweest nu. Ik bedank hen voor hun input en voor dit debat. De begroting voor 2024 is, zoals al vaak gezegd, de best mogelijke onder de huidige moeilijke omstandigheden. Maar ze zou er natuurlijk helemaal anders uitzien, mochten we van een wit blad kunnen starten.
De gebeurtenissen om ons heen dwingen ons tot aanpassingen. Onze lidstaten passen hun prioriteiten ernstig aan en terecht, en wij zullen dat ook moeten doen. Daarom zou ik willen oproepen om deze oefening nu al te starten zonder taboes en om te kijken waar we met de Unie goed in zijn, waar we toegevoegde waarde kunnen bieden, wat we samen willen en kunnen doen, wat onze sterktes zijn en ook waar onze lidstaten goed in zijn.
We mogen geen schrik hebben om van oude gewoontes af te stappen en uitgaven op een ernstige, zelfs drastische manier te herbekijken. De Europese Unie hangt budgettair nog te veel vast aan beleidsopties uit het verleden die een grote hypotheek leggen op de toekomst. In ieder geval kan het niet verder zoals we nu bezig zijn. De EU-begroting is te veel gebonden aan langetermijnplanning waar nieuwe initiatieven niet op kunnen aansluiten en waarbij we onvoldoende kunnen beantwoorden aan de verwachtingen van onze burgers. Het Europees herstelplan als antwoord op de covidpandemie zal, vrees ik, geen blauwdruk worden van een nieuwe, betere manier van beleidsvoering.
Om onze economieën veerkrachtiger te maken, is er veel meer nodig. Daarbij moeten we onze burgers en ondernemingen aanmoedigen, enthousiasmeren en steunen om zelf initiatief te nemen. En dat lossen we niet op door van bovenaf allerhande grootse plannen op te leggen.
Onze burgers, onze belastingbetalers verwachten dat wij hun geld als een goede huisvader beheren. Daarbij kijken ze in de eerste plaats naar ons, hun vertegenwoordigers. Daarom baart het mij zorgen dat veel initiatieven die genomen worden als antwoord op de veranderende gebeurtenissen telkens opnieuw aanleiding geven tot ad-hocstructuren, waar controle en toezicht niet altijd op een adequate manier kunnen plaatsvinden. Een probleem dat trouwens ook door de Europese Rekenkamer meer en meer wordt aangekaart. Ik hoop dat we in de komende tijd meer duidelijkheid hieromtrent kunnen krijgen.
Rest mij verder nog de rapporteurs en alle medewerkers te bedanken. Het bereiken van een akkoord is elk jaar toch weer een huzarenstuk waar veel mensen uit verschillende instellingen, ook van het voorzitterschap, met toewijding aan werken.
"
Johan VAN OVERTVELDT,2023-10-18,NL,Presentation of the Court of Auditors' annual report 2022 (debate),https://www.europarl.europa.eu/doceo/document/CRE-9-2023-10-18-INT-3-243-0000_NL.html,"  Johan Van Overtveldt,  namens de ECR-Fractie. – Voorzitter, commissaris, meneer Murphy, collega’s, het jaarverslag van de Europese Rekenkamer heeft nog eens aangetoond dat de kwaliteit van de uitgaven opnieuw daalt. We mogen als Parlement trouwens dankbaar zijn voor het werk dat de Rekenkamer levert. Het kan en moet elk van ons inspireren om de controlerende taak van het Parlement beter vorm te geven.
Jaar na jaar blijft het percentage van onregelmatigheden in de uitgaven stijgen. Het grootste risicodomein is blijkbaar het cohesiebeleid. Zeer zorgwekkend vind ik dat het aantal uitgaven met een zogenaamd “hoog risico” ondertussen goed is voor 66 % van de gecontroleerde uitgaven. Het feit dat er gigantische vehikels in het leven geroepen worden, die los van de begroting staan, dreigt deze tendens verder te versterken.
Maar bovenal moeten wij, zeker hier in dit Parlement, de aard van alle bestaande uitgaven eindelijk eens fundamenteel in vraag durven stellen. Want naast de gevallen van oneigenlijk gebruik of manifeste fraude, is er natuurlijk ook een probleem van kwaliteit en efficiëntie van de uitgaven.
"
Johan VAN OVERTVELDT,2023-10-17,NL,General budget of the European Union for the financial year 2024 - all sections (debate),https://www.europarl.europa.eu/doceo/document/CRE-9-2023-10-17-INT-2-159-0000_NL.html,"  Johan Van Overtveldt (ECR).   – Voorzitter, commissaris, collega’s, dit verslag over het budget voor 2024 is in goede handen van de rapporteurs, die hebben gedaan en nog altijd doen wat ze kunnen, rekening houdend met de noodzakelijke tussentijdse MFK-herziening die door de Commissie op touw werd gezet.
Met al die commotie en onzekerheid die ons vandaag bedelven, is een ernstige begroting voor 2024 nauwelijks mogelijk zonder vastlegging van de grote lijnen in die MFK-herziening.
Europese burgers verwachten sterke actie inzake diverse nijpende problemen.
De wereld aan de grenzen van de Unie staat nu al een aantal jaren in brand en nog altijd sleept de Commissie met de voeten wanneer het gaat over de beveiliging van die grenzen. Iets waar sommige landen – om Finland en Polen niet te noemen – nu op eigen houtje aan begonnen zijn. Maar dat zou een Europese prioriteit moeten zijn.
We moeten ook stoppen met die gratuite aankondigingspolitiek die al te vaak ontgoochelt. We verliezen op die manier het vertrouwen van de burgers.
Een kerntakendebat dringt zich op met de focus op de toekomst van de Unie in plaats van een focus op het verleden, en uiteraard meer expliciet rekening houdend met de verzuchtingen van de burgers.
Tot slot nog dit:
De EU verleende in 2022 meer dan 300 miljoen EUR steun aan de Palestijnse gebieden. Voortaan moet er, meer dan nu het geval is, strak gecontroleerd worden dat er daarvan geen eurocent in de schoot van Hamas valt. Hamas is een jihadistisch orkest dat gedirigeerd wordt door Iraanse fanatici die de vernietiging van een staat – in casu Israël – willen. Het lot van de gewone Palestijnse bevolking is voor hen van geen belang.
"
Johan VAN OVERTVELDT,2023-10-16,NL,Establishing the Ukraine Facility (debate),https://www.europarl.europa.eu/doceo/document/CRE-9-2023-10-16-INT-1-077-0000_NL.html,"  Johan Van Overtveldt (ECR).   – Voorzitter, commissaris, collega’s, Oekraïne vecht sinds februari 2022 een oorlog uit tegen een kwaadaardige mogendheid die in alle opzichten een bedreiging vormt voor onze westerse waarden. Het lijdt geen enkele twijfel dat Oekraïne onze onvoorwaardelijke steun verdient in deze strijd, tegen barbarij en voor vrijheid.
Ons engagement vertaalt zich in eerste instantie in steun aan het leger en hierbij is toch ook wel duidelijk geworden dat we als Europese Unie onze defensie-uitgaven grondig moeten herbekijken. Maar daarnaast vragen we natuurlijk ook een grote verantwoordelijkheid ten aanzien van de Oekraïense samenleving.
De EU wil en zal een belangrijke rol spelen bij het herstel, de wederopbouw en de modernisering van Oekraïne. Ons engagement staat in steen gegrift, maar als voorzitter van de Begrotingscommissie pleit ik toch ook voor een degelijke controle op de aanwending van de middelen. We mogen niet blind zijn voor het feit dat het land nog steeds – en helaas – erg gevoelig blijkt voor corruptie.
Er is inderdaad een kader voor audit en controle, evenals een auditcommissie. Ik pleit daarnaast voor verhoogde transparantie en ook voor voldoende democratische controle door dit Parlement.
"
Johan VAN OVERTVELDT,2023-10-03,NL,Interim report on the proposal for a mid-term revision of the Multiannual Financial Framework 2021-2027 (debate),https://www.europarl.europa.eu/doceo/document/CRE-9-2023-10-03-INT-2-028-0000_NL.html,"  Johan Van Overtveldt (ECR).   – Minister, commissaris, voorzitter, een grondige revisie van het meerjarig financieel kader dringt zich op. Dit budgettaire raamwerk voor de periode 2021—2027 is niet meer aangepast aan de noden en uitdagingen van vandaag, laat staan aan die van morgen.
Met de opeenvolging van de pandemie, de energiecrisis en de oorlog in Oekraïne werden er telkens opnieuw budgettaire vehikels in het leven geroepen die losstaan van de reguliere begroting en die bijgevolg ook onttrokken worden aan de normale democratische, parlementaire controle. Gebrek aan ernstige, consistente controles zet de deur wagenwijd open voor oneigenlijk gebruik van fondsen, of zelfs erger.
Collega’s, dat is echt een probleem. Dat die evolutie quasi geruisloos passeert, is minstens even zorgwekkend. Ik zal daar in dit halfrond steeds op blijven wijzen.
Met de revisie van het MFK is het hoog tijd dat er meer duidelijkheid komt, met respect voor het Parlement en met respect voor het subsidiariteitsbeginsel. Maar we moeten ook realistisch zijn. Enerzijds kunnen de lidstaten de EU niet blijven vragen om steeds meer te doen met min of meer dezelfde middelen, maar anderzijds mogen de Europese instanties, met dit Parlement op kop, een ernstige doorlichting van alle uitgaven niet blijven afwijzen.
Het doel zou moeten zijn om de efficiëntie van de gebruikte middelen voortdurend te toetsen en te verhogen, om op die manier niet alleen, maar ook budgettair financiële ruimte te creëren.
De opmaak van de begroting is vandaag te veel een grabbelton, met daarin voor elk wat wils. Ik pleit ervoor om met de nodige verantwoordelijkheidszin zowel inkomsten als uitgaven ernstig en consistent onder de loep te nemen.
"
Johan VAN OVERTVELDT,2023-10-03,NL,The 10th consecutive increase in reference interest rates decided by the ECB and its consequences (debate),https://www.europarl.europa.eu/doceo/document/CRE-9-2023-10-03-INT-2-526-0000_NL.html,"  Johan Van Overtveldt,  namens de ECR-Fractie. – Voorzitter, commissaris, collega’s, inflatie is een sluipend maar dodelijk gif. Wanneer zij niet doortastend en consistent wordt bestreden, ondermijnt inflatie banencreatie, investeringen en groei. Finaal volgt – zo leert de geschiedenis – ernstige sociale en politieke destabilisatie, niet in het minst omdat het net de minst gegoeden zijn die het meest te lijden hebben onder prijsstijgingen.
Drie punten rond de recente evolutie:
1) De ECB schoot te laat in actie. Eind 2021 was het duidelijk dat de inflatie niet van voorbijgaande aard zou zijn. En toch wachtte men tot in juli 2022 om tot actie over te gaan.
2) De ECB voerde vervolgens consequent renteverhogingen door om te voorkomen dat de olievlek van de inflatie zou blijven uitdijen.
3) Nu dat beleid effect ressorteert en de inflatie inderdaad weer daalt, mag er niet direct victorie gekraaid worden. Het gevoerde beleid nu al terugschroeven zou totaal onverantwoord zijn.
Tot slot nog dit: de onafhankelijkheid van de centrale bank moet in steen gebeiteld staan en blijven staan.
"
Johan VAN OVERTVELDT,2023-09-13,EN,"Composition of the European Parliament (A9-0265/2023 - Loránt Vincze, Sandro Gozi)  (vote)",https://www.europarl.europa.eu/doceo/document/CRE-9-2023-09-13-INT-3-122-0000_EN.html,"  Johan Van Overtveldt,  Chair of the Committee on Budgets. – Madam President, as Chair of the Budget Committee, I would propose a statement in the resolution to make clear that the draft decision on the composition of the European Parliament is without prejudice to the prerogatives of the European Parliament and the Council in the annual budgetary procedure, and that recital 5 of that draft decision concerns matters that do not fall within the scope of the European Council’s competences under Article 15(1) and the legal basis of Article 14(2). It is for the European Parliament and the Council alone to decide on the content of the Union’s budget in accordance with the procedures laid down in Article 314 of the Treaty on the Functioning of the European Union.
"
Johan VAN OVERTVELDT,2023-09-13,NL,Presentation by the Council of its position on the draft general budget - 2024 financial year (debate),https://www.europarl.europa.eu/doceo/document/CRE-9-2023-09-13-INT-3-210-0000_NL.html,"  Johan Van Overtveldt,  voorzitter van de begrotingscommissie. – Voorzitter, commissaris, staatssecretaris, collega’s, de rapporteurs zijn al een beetje in detail ingegaan op de verschillende onderdelen van de begroting voor het komende jaar en hebben u een beoordeling gegeven ten aanzien van het standpunt van de Raad. De opmaak van de begroting voor 2024 kan natuurlijk niet los gezien worden van de noodzaak om het huidige meerjarig financieel kader open te breken en dat bestaande raamwerk aan te passen aan de toch wel sterk veranderde omgeving.
Het Parlement is klaar om aan de slag te gaan. Ik roep de Raad dan ook op om niet te talmen en de discussie niet voor zich uit te schuiven. Er is echt geen tijd te verliezen. Het is de tweede “oorlogsbegroting” op rij en het is een understatement om te zeggen dat onze gezamenlijke uitdagingen structureel gewijzigd zijn, vooral door, uiteraard, opnieuw die sterk veranderde geopolitieke context. Het wordt zeker ook tijd dat er meer controle komt, met name door dit Parlement, op de toch wel omvangrijke financiële vehikels die buiten de begroting zijn gecreëerd.
Collega’s, ook voor onze burgers en bedrijven zijn de uitdagingen zeer reëel. De stijging van de levensduurte weegt zwaar op de burger, en bedrijven en zelfstandigen hebben af te rekenen met grote onzekerheden. Wat de Europese Unie op dit moment moet doen, is stabiliteit garanderen over de beleidsdomeinen heen, gaande van politieke afwegingen over het beschermen van koopkracht tot het aantrekken en vasthouden van investeringen. Op dit vlak kunnen we zeker beter doen. Er is een onzekere context gecreëerd, niet in het minst door onhaalbare doelstellingen op te leggen, bijvoorbeeld met de Green Deal, of door ons vast te rijden in dogma’s en taboes, waardoor kernenergie bijvoorbeeld niet de plaats krijgt die zij verdient in een duurzame en solide energiemix.
Collega’s, ik wil tot slot ook nog enkele opmerkingen maken over de begrotingsunie die de voorbije dagen en weken plots weer in de belangstelling is gekomen. Zoals voormalig ECB-voorzitter Draghi vorige week nog aanstipte, is de budgettaire situatie van de diverse lidstaten erg verschillend. Er zijn landen die hun begroting haast in evenwicht hebben en er zijn landen, waaronder België, die grote structurele tekorten met zich meeslepen. Degenen die vandaag oproepen om een begrotingsunie tot stand te brengen, zouden moeten beseffen dat dit gegarandeerd zal leiden tot gigantische politieke spanningen en discussies binnen de EU. Ik durf te betwijfelen of we op dit moment nog een extra spanningsveld nodig hebben. Onze maatschappij, onze burgers en onze bedrijven zouden op dit moment meer gebaat zijn bij stabiliteit en zekerheid in plaats van een nieuw avontuur. Laten we eerst de werken die al aangevat zijn, afwerken in plaats van nieuwe wensdromen te blijven opstapelen.
"
Johan VAN OVERTVELDT,2023-09-13,NL,Framework for ensuring a secure and sustainable supply of critical raw materials (debate),https://www.europarl.europa.eu/doceo/document/CRE-9-2023-09-13-INT-3-235-0000_NL.html,"  Johan Van Overtveldt (ECR).   – Voorzitter, commissaris, de verordening inzake kritieke grondstoffen is een uitgebreid en welgekomen pakket maatregelen om de toegang van de EU tot die kritieke grondstoffen te waarborgen ‒ essentieel in de hele geopolitieke benadering van de EU. De vraag naar die grondstoffen stijgt en we zijn veel te afhankelijk van import.
Vergroening en industrie kunnen overigens perfect hand in hand gaan bij de ontwikkeling van componenten die nodig zijn voor de duurzame transitie. Onze eigen industrie kan verder uitgebouwd worden en zo ook een grotere rol spelen op internationaal vlak. Laten we alsjeblieft niet in de val van protectionisme trappen, maar een open strategische autonomie nastreven.
Twee elementen zijn echt cruciaal voor het behalen van de doelstellingen. Eén: het inzetten op onderzoek, ontwikkeling en innovatie, ook in deze sector. De vooruitgang die hierin behaald kan worden, is bepalend voor onze onafhankelijkheid en onze plaats in de wereld. Twee: het inperken van de vergunningsprocedures, niet enkel op papier, maar ook in de praktijk. Er mag geen enkele discussie ontstaan over het feit dat het algemeen belang ook in dezen steeds moet primeren. 
"
Johan VAN OVERTVELDT,2023-07-12,NL,Delivering on the Green Deal: risk of compromising the EU path to the green transition and its international commitments (debate),https://www.europarl.europa.eu/doceo/document/CRE-9-2023-07-12-INT-3-376-0000_NL.html,"  Johan Van Overtveldt (ECR).   – Voorzitter, commissaris, de duurzame transitie en het terugdringen van koolstofemissies zijn een noodzaak. Extreme standpunten of benaderingen, laat staan dogma’s – van welke zijde dan ook – helpen de realisatie van die doelstellingen niet vooruit.
Het beleid rond de Green Deal focust te veel op ideologie. We moeten ons vaker de vraag durven stellen wat daarmee bereikt wordt en of er nog meer regelgeving nodig is om de nieuwe uitdagingen aan te kunnen.
Dit debat smeekt al vanaf de startfase om een realistische aanpak. Een op data en wetenschap gebaseerde transitie die onze welvaart en koopkracht in stand kan houden en zelfs versterken. Geen torenhoge ambities die investeerders, bedrijven en de samenleving afschrikken en onzekerheid creëren. Realisme.
Het komt erop aan om samen met alle betrokken partijen, ook met de industrie, te zorgen voor een ondernemings- en investeringsklimaat dat innoveren beloont zonder te verdrinken in regelgeving. En dit alles op een realistische manier met een haalbare timing.
"
Johan VAN OVERTVELDT,2023-06-14,NL,Make Europe the place to invest (debate),https://www.europarl.europa.eu/doceo/document/CRE-9-2023-06-14-INT-3-224-0000_NL.html,"  Johan Van Overtveldt,  namens de ECR-Fractie. – Voorzitter, zorgen voor een aantrekkelijk investeringsklimaat is een van de kerntaken waarin de EU wel degelijk het verschil kan maken. Het rendement op investeringen voor burgers en bedrijven, maar ook voor de Unie in haar geheel, is hierin vele malen groter dan wat men met versnipperde subsidies en gedateerde programma’s kan bereiken. Een hoog investeringsrisico is inherent aan innovatie. Overheden kunnen dit risico verlagen door de toegang tot financiering te vergemakkelijken. Daarom is de kapitaalmarktenunie op dit moment van wezenlijk belang.
Een andere belangrijke stimulans voor investeerders is duidelijke maar slanke regelgeving en beperking van administratieve kosten. Deze zaken kosten de overheden niets. De EU kan en moet op dit vlak beter presteren. Wie innovatie en investeringen zegt, komt automatisch terecht bij de duurzame transitie. Als deze transitie doordacht en realistisch wordt aangepakt, kunnen en zullen er massaal investeringen door worden aangetrokken. Torenhoge, blind ideologische klimaatambities daarentegen bereiken juist het tegenovergestelde. Instabiliteit en onzekerheid remmen investeringen en innovatie af.
Ik merk de laatste tijd dat dit besef bij sommige leden van de Commissie daadwerkelijk is doorgedrongen. Dit inzicht zou echter niet alleen geïnspireerd mogen zijn door de aankomende verkiezingen, maar ook door het algemeen belang van de EU en de lidstaten.
"
Johan VAN OVERTVELDT,2023-06-12,NL,Competition policy - annual report 2022 (debate),https://www.europarl.europa.eu/doceo/document/CRE-9-2023-06-12-INT-1-133-0000_NL.html,"  Johan Van Overtveldt (ECR).   – Voorzitter, een van de grootste verwezenlijkingen van de EU is de interne markt, die stoelt op het beginsel van vrije mededinging. De interne markt heeft voor groei en welvaart gezorgd. Sommigen lijken deze succesformule echter de rug toe te keren. Overheden zouden meer vrijheid moeten krijgen om bedrijven staatssteun te geven. Dit werkt niet alleen in het voordeel van grote lidstaten met diepe zakken, maar verergert tevens de hardnekkig hoge inflatie. Bovendien vallen de uiteindelijke resultaten van een dergelijk dirigisme vaak nogal tegen. 
De sluipende veranderingen ten opzichte van oorspronkelijke, duidelijke doelstellingen – de zogenaamde “mission creep” – zijn een bijzonder kwalijke ontwikkeling in het economisch beleid.
Monetair beleid is bedoeld om de prijsstabiliteit te bewaken, niet om klimaatbeleid te voeren of de biodiversiteit te bevorderen. Hetzelfde geldt voor mededingingsbeleid, dat moet zorgen voor een eerlijke marktwerking ten voordele van consumenten. Om efficiënt beleid te kunnen voeren, moeten we een eind maken aan de voortdurende “mission creep”.
"
Johan VAN OVERTVELDT,2023-05-10,NL,Impact of the interest rate increase decided by the ECB on households and workers (debate),https://www.europarl.europa.eu/doceo/document/CRE-9-2023-05-10-INT-3-527-0000_NL.html,"  Johan Van Overtveldt,  namens de ECR-Fractie. – Voorzitter, commissaris, ik heb een boodschap voor de vrienden aan de linkerzijde van het politieke spectrum die het rentebeleid van de ECB bekritiseren en bestempelen als hardvochtig en asociaal. 
Die boodschap is dat de ECB eigenlijk nog doortastender en sneller had moeten handelen, want de inflatie is de meest onrechtvaardige en meest discriminerende belasting die er bestaat. Ze treft de minst begoeden in onze samenleving het hardst. Mensen en gezinnen die op de onderste trede van de sociaal-economische ladder staan, voelen de last van het duurder worden van de winkelkar proportioneel gezien het meest.
Het is daarom in ons aller belang, en niet in het minst voor de minst begoeden, dat de inflatietrein gestopt wordt. Maar monetair op de rem staan en budgettair blijven vasthangen aan aanzienlijke deficits zal ons in de worst of all worlds brengen, namelijk een inflatie die niet onder controle raakt, economische groei die wegkwijnt, jobs die verdwijnen, en voortdurende financiële instabiliteit.
"
Johan VAN OVERTVELDT,2023-05-09,NL,Revision of the Stability and Growth Pact (debate),https://www.europarl.europa.eu/doceo/document/CRE-9-2023-05-09-INT-2-017-0000_NL.html,"  Johan Van Overtveldt,  namens de ECR-Fractie. – Voorzitter, commissaris, collega’s, de huidige begrotingsregels zijn eenvoudig en duidelijk. De overheidsschuld moet niet hoger zijn, of mág niet hoger zijn, dan 60 % van het bbp en de begrotingstekorten moeten beperkt blijven tot 3 %.
Dertig jaar na het vaststellen van die principes moeten we vaststellen dat de gemiddelde schuldgraad in de EU 85 % bedraagt en het gemiddelde begrotingstekort 3,6 %. In de eurozone liggen die cijfers trouwens nog een beetje hoger. En in zijn jongste prognose voorziet het IMF daarin eigenlijk nauwelijks verbetering, zelfs naar 2028 toe.
Een lidstaat die de regels miskent, werd door de Commissie bovendien nog nooit gesanctioneerd, en al zeker niet als het om grotere lidstaten ging. De financiële markten deden dat wel door hogere rentes aan te rekenen. De Commissie stelt nieuwe begrotingsregels voor met een schuldreductieprogramma à la tête du client: iedere lidstaat onderhandelt over zijn schuldafbouw. Elke hervorming – of bijsturing – zal uiteindelijk staan of vallen met de spreekwoordelijke stok achter de deur en de toepassing ervan. En in beide gevallen voorzien de nieuwe voorstellen van de Commissie niet echt in ingrijpende dingen. Alleen op die manier kunnen spilzuchtige overheden bij de les gehouden worden.
De begrotingstekorten en de schulden moeten echt wel omlaag, ook om de strijd tegen de inflatie te kunnen winnen, om verdere financiële instabiliteit te voorkomen en om uiteindelijk ook de monetaire unie bij elkaar te houden.
"
Johan VAN OVERTVELDT,2023-05-08,NL,"Impact on the 2024 EU budget of increasing European Union Recovery Instrument borrowing costs - Own resources: a new start for EU finances, a new start for Europe (debate)",https://www.europarl.europa.eu/doceo/document/CRE-9-2023-05-08-INT-1-101-0000_NL.html,"  Johan Van Overtveldt,  Rapporteur. – Voorzitter, commissaris, collega’s, het voorliggende verslag, dat ik mee begeleid heb als rapporteur, vraagt een kleine inleiding.
Zoals jullie weten heeft de EU als antwoord op de COVID—19—pandemie en de sociaal-economische gevolgen ervan in 2020 een herstelplan gelanceerd met de bedoeling de lidstaten structureel bij te staan om ook gezamenlijk sterker uit deze uitdaging te komen. Om dit herstelplan te financieren hebben de lidstaten de Commissie toegelaten een eenmalige leningsoperatie te lanceren. Tijdens de huidige financieringsperiode – tot en met 2027 – betalen we enkel rente af, en nadien zullen de kapitaalaflossingen volgen. Mijn verslag handelt over de begroting van die rentelasten in de huidige periode en voor de begroting van 2024 in het bijzonder.
Bij aanvang van de leningsoperatie kenden we een bijzonder gunstige situatie, zowel op het vlak van rentelasten als op het vlak van de beschikbare liquiditeit. Dat heeft enerzijds gezorgd voor de vlotte opstart van de hele operatie en anderzijds voor een erg gunstige kostprijs. Ik heb destijds bij herhaling de Commissie aangespoord om als goede huisvader de timing van de uitgiftes van de leningen aan te passen aan het renteverloop dat helaas te verwachten was. Begin 2022 was het structurele karakter van het inflatieprobleem eigenlijk toch al wel duidelijk zichtbaar, en met andere woorden ook de renteverhoging. 
De marktsituatie waarin we ons nu bevinden is dus niet zomaar uit de lucht komen vallen. Goed beleid veronderstelt vooruitkijken. Gouverner, c’est prévoir. We hebben gezien dat de ECB te lang gewacht heeft om de gepaste stappen te nemen en we zien nu ook dat de Commissie onvoldoende anticipeert. Met onze Begrotingscommissie hebben we ook vanaf het begin gewaarschuwd voor de onzekerheid en de moeilijkheden bij het uitzetten van een begrotingspad voor renteaflossing. Deze lasten onderbrengen onder de plafonds van het huidige begrotingskader was en blijft een verkeerde keuze. Het kader dient om begrotingsdiscipline af te dwingen. De rentelasten hierin onderbrengen heeft gevolgen, en dat is ook duidelijk gebleken. De geplande budgettaire ruimte volstaat niet, net zomin als de marges die flexibiliteit moeten bieden.
Samen met de Raad betreuren we het manifeste gebrek aan openheid van de kant van de Commissie over haar berekeningen wanneer het gaat over die rentelasten. We hebben bij herhaling gevraagd naar die berekeningen, naar de modellen en de bijbehorende veronderstellingen die daarbij gehanteerd worden. We hebben daar tot nu toe nog steeds geen bevredigend antwoord op mogen ontvangen. Dit is geen correcte manier van werken. 
Zowel de Raad als het Parlement moeten afdoende in kennis gesteld worden van de impact van de financieringskosten op de EU-begroting. We moeten weten hoe de Commissie tot de cijfers komt die nu voorliggen. Een begroting opmaken is een proces van doordachte, ernstige afwegingen en keuzes die moeten gemaakt worden, en dat kan alleen als de nodige informatie op tafel ligt.
"
Johan VAN OVERTVELDT,2023-05-08,NL,"Impact on the 2024 EU budget of increasing European Union Recovery Instrument borrowing costs - Own resources: a new start for EU finances, a new start for Europe (debate)",https://www.europarl.europa.eu/doceo/document/CRE-9-2023-05-08-INT-1-138-0000_NL.html,"  Johan Van Overtveldt,  Rapporteur. – Voorzitter, collega’s, commissaris, inzake de voorliggende discussie wil ik eerst benadrukken dat de terugbetaling van het herstelplan losstaat van de terugbetalingscapaciteit. De lidstaten hebben via het eigenmiddelenbesluit voldoende garanties ingebouwd, zodat de terugbetaling van de eenmalige leningsoperatie gegarandeerd kan worden. Het lijkt me gepast om dit toch even te benadrukken. 
Verder is het inderdaad zo dat de lidstaten openheid getoond hebben bij de zoektocht naar eigen middelen. Maar de invoering van nieuwe middelen zal niet de wind uit de zeilen nemen voor de “voor wat hoort wat”-logica van de lidstaten. Ik denk dat dat een wensdroom is. In iedere lidstaat worden er voortdurend berekeningen gemaakt voor alle uitgavendomeinen, maar ook voor wat betreft het draagvermogen van de belastingbetalers. De lidstaten zullen blijven rekenen en de kostprijs van het EU-begroting voor hun burgers nakijken. Dit is normaal. In onze Unie dragen de lidstaten de verantwoordelijkheid voor de belastingbevoegdheid.
Ik ben persoonlijk gekant tegen de invoering van nieuwe Europese belastingen, want ze mogen in het jargon dan wel “middelen” genoemd worden, het zijn en blijven belastingen. Die bevoegdheid is er voor de EU niet en er is geen draagvlak bij de burgers. De belastingdruk in de hele Europese Unie is al zeer hoog. Belastingen ondermijnen ons groeipotentieel, dat we heel erg nodig hebben, en uiteindelijk vernietigen ze ook jobs. Even kijken naar de uitgaven lijkt me een zinvolle oefening in deze context. 
En daarbij is het dan uitkijken naar het voorstel van de Commissie ter herziening van het huidige financiële kader. Dat barst uit zijn voegen en komt niet tegemoet aan de noden van morgen en evenmin aan de verwachtingen van onze burgers. Zoals commissaris Hahn zelf al bij herhaling heeft aangegeven is de EU- begroting beperkt, dus we moeten die daar inzetten waar het verschil kan worden gemaakt, daar waar de EU echte toegevoegde waarde heeft.
"
Johan VAN OVERTVELDT,2023-04-19,NL,Digital euro (debate),https://www.europarl.europa.eu/doceo/document/CRE-9-2023-04-19-INT-3-216-0000_NL.html,"  Johan Van Overtveldt,  namens de ECR-Fractie. – Voorzitter, commissaris, collega’s, vertrouwen is het belangrijkste goed in de financiële wereld. Het komt te voet en het gaat, zoals men zegt, te paard.
In die zin werd de euro samen met andere klassieke munten de afgelopen tien jaar flink uitgedaagd en opgejaagd door de zogenaamde cryptomunten. Die cryptogekte op zich vloeide direct voort uit het onconventionele, zeg maar voor een stuk onverantwoorde monetaire beleid van de jaren 2010, waardoor wantrouwen in het monetaire systeem zeer werd aangewakkerd.
De crypto’s werden voor sommigen de tulpenbollen van onze tijd. Voor anderen was het een fijne dekmantel voor de financiering van duistere praktijken. Op dit soort praktijken moet een gereguleerd antwoord komen, dat wat mij betreft niet restrictief genoeg kan zijn.
Waarom dan zou de Centrale Bank nog met een digitale euro moeten komen? Elektronisch geld overschrijven, dat kunnen we heel simpel met een appje op onze gsm. Onze banken overbodig maken? Aantrekkelijk voor sommigen, maar dat blijken dan bij nader inzien fans van het sovjetmodel te zijn. Een antwoord op China bieden? Een autoritair, gevaarlijk, agressief regime bestrijd je niet door het te kopiëren.
Kortom, de digitale euro biedt geen antwoord op een specifieke behoefte en al zeker niet op de reden waarom burgers hun heil in crypto’s zijn gaan zoeken, namelijk een geschokt vertrouwen in het monetaire systeem. Dat komt pas terug met discipline, zowel op budgettair als op monetair vlak. Schulden moeten omlaag en inflatie moet worden aangepakt. Chinagewijs onze economische en burgerlijke vrijheden hypothekeren zal eerder het omgekeerde teweegbrengen.
"
Johan VAN OVERTVELDT,2023-04-17,NL,"Revision of the EU Emissions Trading System - Monitoring, reporting and verification of greenhouse gas emissions from maritime transport - Carbon border adjustment mechanism - Social Climate Fund - Revision of the EU Emissions Trading System for aviation (debate)",https://www.europarl.europa.eu/doceo/document/CRE-9-2023-04-17-INT-1-138-0000_NL.html,"  Johan Van Overtveldt (ECR).   – Voorzitter, het doel dat het Fit for 55-pakket beoogt: een duurzame transitie onderschrijven en bewerkstelligen. Die transitie is mogelijk en nodig. De manier waarop men het doel wil bereiken, maakt ons echter terughoudend. Het ambitieniveau ligt zeer hoog in de overgangsfase, biedt burgers en bedrijven onvoldoende tijd en comfort om samen stappen te zetten. Een pakket van dergelijke omvang vereist draagvlak. De transitie zoals ze nu voorzien is, wordt qua timing en modaliteiten voor veel gezinnen en zeker in de Vlaamse context iets dat tot koopkrachtverlies zal leiden. Dit terwijl de zekerheid op het vlak van energiebevoorrading nog steeds niet wordt gegarandeerd. Ik betreur het dan ook dat men in dit opzicht in de energietransitie niet ondubbelzinnig kiest voor nucleaire energie als volwaardige, betrouwbare en duurzame bron. Ik heb het hier niet over lidstaten die met de rug tegen de muur ervoor kiezen om enkele nucleaire reactoren open te houden, maar ik pleit hier wel voor doortastende investeringen in nieuwe generaties van kernreactoren. Gebeurt dit niet, dan zal dat een keuze zijn die ons later wel eens heel zuur zou kunnen opbreken. 
"
Johan VAN OVERTVELDT,2023-03-15,EN,Failure of the Silicon Valley Bank and the implications for financial stability in Europe (debate),https://www.europarl.europa.eu/doceo/document/CRE-9-2023-03-15-INT-3-171-0000_EN.html,"  Johan Van Overtveldt,  on behalf of the ECR Group. – Madam President, Commissioner, the bankruptcies of Silicon Valley Bank, Silvergate and Signature Bank were accidents waiting to happen. Two lessons should be drawn from this experience. First, central banks should stay the course and withstand pressure to deviate from their present policy trajectory, not only to fight inflation, but also to contain excessively speculative behaviour. Should central banks give in to the pleas for monetary expansion, then new impulses are given to the disastrous cycle of excessive debt accumulation and asset bubbles ending always in major financial accidents. Secondly, financial regulation or financial regulators always tend to fight the last war. A better way to financial stability are higher capital requirements for banks or financial institutions in general to ensure absorption of shocks and lower the probability of bailouts by taxpayers. This lesson is very relevant for the ongoing trilogues on the banking package. It is not too late to finalise the post-crisis reforms 15 years after 2008 with the faithful implementation of the Basel recommendations. 
"
Johan VAN OVERTVELDT,2023-03-14,NL,European Semester for economic policy coordination 2023 - European Semester for economic policy coordination: Employment and social priorities for 2023 (debate),https://www.europarl.europa.eu/doceo/document/CRE-9-2023-03-14-INT-2-127-0000_NL.html,"  Johan Van Overtveldt,  namens de ECR-Fractie. – Voorzitter, commissaris, collega’s, het Europees Semester is de cyclus die het economisch en begrotingsbeleid van de lidstaten op elkaar moet afstemmen. Welvaart en groei bestendigen en onze concurrentiepositie bewaken, dat zijn de doelstellingen. Die uitdaging wordt nu bovendien op scherp gesteld door de fameuze Amerikaanse Inflation Reduction Act (IRA), met haar lange trein aan subsidies. 
Het Europese antwoord daarop kan en mag niet dezelfde logica volgen. Op het vlak van subsidiëring moeten we immers nu al niet onderdoen voor de VS. Integendeel. Voorzichtig geschat pompen we nu al – gespreid over meerdere jaren – ruim 500 miljard EUR aan subsidies in onze industrieën. Als we het menen met de versterking van onze concurrentiepositie én met een ernstig antwoord op de IRA, dan moeten we de moed opbrengen een cruciale vraag te stellen: nog meer geld, nog meer subsidies, is dat het juiste antwoord?
Subsidies staan al decennialang centraal in het Europese economische beleid, in de hoop dat ze zouden volstaan om investeringen aan te trekken en groei te bevorderen. Dat is hooguit gedeeltelijk gelukt. Onze achterstand is niet te wijten aan een gebrek aan subsidies en ook onze kansen moeten we daar niet zoeken. De focus moet eindelijk komen te liggen op minder betutteling, verstandiger regulering, eenvoudige procedures en minder bureaucratie, kortom, op meer vrijheid en meer zuurstof. Het eerder statische subsidiemodel leidt tot een cyclus van vaak inefficiënte uitgaven en is niet bevorderlijk voor de economische groei op langere termijn.
"
Johan VAN OVERTVELDT,2023-02-15,NL,European Central Bank - annual report 2022 (debate),https://www.europarl.europa.eu/doceo/document/CRE-9-2023-02-15-INT-3-250-0000_NL.html,"  Johan Van Overtveldt,  namens de ECR-Fractie. – Voorzitter, de ECB heeft het structurele karakter van het inflatieprobleem, dat in de loop van het eerste kwartaal van vorig jaar al zichtbaar was, pas laat onderkend. Gelukkig heeft de aanvankelijke aarzeling plaatsgemaakt voor de noodzakelijke maatregelen op het gebied van renteverhogingen en balansafbouw.
We zijn er echter nog lang niet. De algemene inflatie daalt, maar de onderliggende inflatie is momenteel stabiel. Niettemin is deze nog altijd aan de hoge kant. Dit betekent dat er aanvullende inspanningen moeten worden geleverd.
Wat het langetermijnbeleid betreft, moet de inflatiedoelstelling van 2 % voor de prijzen van goederen en diensten onder de loep worden genomen. Na alles dat we de afgelopen tijd hebben meegemaakt, moeten we ons afvragen hoe zinvol het nog is om ons enkel op die ene norm of dat ene streefcijfer te richten. We moeten bijvoorbeeld kijken naar de voortdurende inflatie van activa die ons de afgelopen tijd op een aantal gebieden in aanzienlijke tot hoge mate parten heeft gespeeld. Het is naar mijn mening hoog tijd om in de beleidsvorming actiever ouderwetse aggregaten (geldhoeveelheid, kredietvolumes) op te nemen.
Hoe dan ook moet prijsstabiliteit voor de ECB de bepalende taak zijn en blijven. Prijsstabiliteit is immers van groot belang voor sociaal-economische stabiliteit. Andere doelstellingen, waaronder op het gebied van klimaatbeleid, zijn ondergeschikt aan de doelstelling van prijsstabiliteit.
"
Johan VAN OVERTVELDT,2023-02-13,NL,REPowerEU chapters in recovery and resilience plans (debate),https://www.europarl.europa.eu/doceo/document/CRE-9-2023-02-13-INT-1-105-0000_NL.html,"  Johan Van Overtveldt,  namens de ECR-Fractie. – Voorzitter, onze afhankelijkheid van goedkope energie uit Rusland is een dure geopolitieke les geworden. We moeten naar een strategische toekomstvisie die op termijn standhoudt.
De verdere elektrificatie en de toename van het gebruik van waterstof zullen ons voor bijkomende uitdagingen plaatsen. Een duurzame transitie zonder een prominente rol voor kernenergie is naar mijn mening gedoemd te mislukken. Dit moeten we vroeg of laat onder ogen zien.
Er is, zowel wat de financiering als de besteding van REPowerEU betreft, een aantal valkuilen dat leidt tot de versplintering van beleid en middelen. Het doel is om op het vlak van energievoorziening minder afhankelijk te worden, zelf te voorzien in duurzame alternatieven en solide interne energienetwerken op te zetten.
Laten wij dan ook niet van deze doelstellingen afwijken. Ik pleit daarom voor grondig toezicht op de aanwending van de middelen, zoals ook voor de herstel- en veerkrachtfaciliteit wordt gedaan. Eerbiedwaardige instellingen zoals OLAF, de Europese Rekenkamer en Europol luiden in dit verband de alarmbel, op een moment dat de EU-begroting zwaar onder druk staat.
Het is niet langer verdedigbaar dat in deze omstandigheden twee derde van de EU-begroting onaantastbaar en onbespreekbaar blijft.
"
Johan VAN OVERTVELDT,2023-01-18,NL,Control of the financial activities of the European Investment Bank - annual report 2021 (debate),https://www.europarl.europa.eu/doceo/document/CRE-9-2023-01-18-INT-3-190-0000_NL.html,"  Johan Van Overtveldt (ECR).   – Voorzitter, vicepresident, commissaris, collega’s, we zijn het er allemaal over eens dat er gewerkt moet worden aan duurzame investeringen ten voordele van klimaat en milieu, en de EIB doet dat op een gedegen manier. Maar dat mag niet de enige prioriteit zijn.
De strategische investeringen van de EIB, ongeacht of ze klimaatgerelateerd zijn, moeten ook het niveau van onze welvaart in de samenleving blijven bewaken en stimuleren. De return van klimaatgerichte investeringen in groei en jobs – op nettobasis bekeken – is trouwens minder evident dan al te vaak wordt voorgehouden. Ligt het stilaan trouwens niet meer voor de hand om bepaalde klimaatgerelateerde activiteiten – ik denk bijvoorbeeld aan mijnbouw en nucleaire industrie – toch weer positiever te benaderen?
Ik pleit dus heel eenvoudig voor minder dogma’s en meer evenwicht om finaal de samenleving, de economie, het klimaat en de welvaart in hun geheel beter te dienen.
"
Johan VAN OVERTVELDT,2023-01-18,NL,Protection of the EU’s financial interests - combating fraud - annual report 2021 (debate),https://www.europarl.europa.eu/doceo/document/CRE-9-2023-01-18-INT-3-222-0000_NL.html,"  Johan Van Overtveldt (ECR).   – Voorzitter, collega’s, in het verslag dat we vandaag bespreken, wordt meermaals verwezen naar de herstel- en veerkrachtfaciliteit, het herstelfonds van ruim 720 miljard EUR, waarvan bijna de helft subsidies. Dat valt eigenlijk buiten de reguliere begroting en is dus ook moeilijk te controleren.
Van nieuwe financieringskanalen zouden we toch mogen verwachten dat ze van bij de start maximaal fraudebestendig worden gemaakt. Maar de herstel- en veerkrachtfaciliteit voldoet helaas niet aan dat criterium. Het heeft de Raad immers behaagd om de controle door te geven aan de lidstaten zelf. Het gaat daarbij dan ook nog eens om een beperkt aantal grote landen die aanspraak maken op het grootste deel van de middelen, zeker wat de subsidies betreft.
Dat de controle bij de lidstaten zelf wordt gelegd, is om problemen vragen. Ik herhaal mijn oproep om zowel het Parlement als de andere controlerende entiteiten in dezen een echte en objectieve controlerende rol te geven.
"
Johan VAN OVERTVELDT,2022-11-23,NL,"Amending Council Regulation (EU, Euratom) 2020/2093 of 17 December 2020 laying down the multiannual financial framework for the years 2021 to 2027 - Amending Regulation (EU, Euratom) 2018/1046 as regards the establishment of a diversified funding strategy as a general borrowing method - 'Macro-Financial Assistance+' instrument for providing support to Ukraine for 2023 (debate)",https://www.europarl.europa.eu/doceo/document/CRE-9-2022-11-23-INT-3-231-0000_NL.html,"  Johan Van Overtveldt,  namens de ECR-Fractie. – Voorzitter, commissaris, beste collega’s, de Europese Unie moet er alles aan doen om Oekraïne en zijn burgers te steunen. Dat zijn we hen en onszelf verschuldigd in het belang van onze gemeenschappelijke waarden en normen. Alhoewel ik niet de minste twijfel heb over de toekenning van deze middelen, wil ik er toch voor pleiten om een goede opvolging van de effectieve besteding van deze middelen zeker niet uit het oog te verliezen. Volgende stap is natuurlijk de nodige financiën mobiliseren voor de wederopbouw. Hier moet volgens mij in eerste instantie gekeken worden in de richting van de op dit moment naar schatting 80 miljard aan geblokkeerde Russische tegoeden. Als de Russische elite niet in staat is om de verantwoordelijkheid te nemen voor wat er wordt aangericht, dan moeten we hen daarbij op een krachtige manier helpen. Ik ben me ervan bewust dat dit juridisch een complexe operatie kan en zal zijn, maar ik vertrouw erop dat de Commissie het nodige zal doen om dit grondig te analyseren en ook uit te voeren. 
"
Johan VAN OVERTVELDT,2022-11-22,NL,2023 budgetary procedure: joint text (debate),https://www.europarl.europa.eu/doceo/document/CRE-9-2022-11-22-INT-2-153-0000_NL.html,"  Johan Van Overtveldt,  voorzitter Begrotingscommissie. – Voorzitter, commissaris, collega’s. De uitkomst van de conciliatie over de begroting voor 2023 heeft een aantal heroriënteringen en besparingen en ook een aantal belangrijke en noodzakelijke versterkingen opgeleverd. Zo werden er extra middelen vrijgemaakt voor steun aan de Oekraïense samenleving: 290 miljoen in totaal via diverse programma’s. Iedereen zal het erover eens zijn dat de Oekraïense samenleving en haar burgers die steun broodnodig hebben. We mogen verwachten dat andere mondiale actoren, zoals de VS, dit voorbeeld zullen volgen. 
Naast de noodzakelijke en voor de hand liggende acute uitgaven investeren we via de begroting voor 2023 ook verder in domeinen waarin de EU wel degelijk een verschil kan maken. Dat zijn stappen in de goede richting, maar ze zijn naar mijn smaak te klein en niet ambitieus genoeg. De Europese Unie hangt budgettair nog te veel vast aan beleidsopties uit het verleden die een grote hypotheek leggen op de toekomst. We mogen ons daar niet door laten afremmen. 
Ik zou graag een begroting zien die nog meer vooruitkijkt, die nog meer focust in plaats van te versnipperen en die de ambitie uitstraalt om van Europa een koploper te maken op het vlak van onderzoek, ontwikkeling en innovatie. Dringend en noodzakelijk is ook de hertekening van onze aanbodketens, met als doel strategisch minder afhankelijk te zijn van regimes die onze waarden en normen afwijzen. Als u het gevoel hebt dat ik nu vooral China voor ogen heb, dan hebt u goed geconcludeerd. 
De geopolitieke context toont ons op diverse fronten dat een dergelijke hertekening noodzakelijk is. Het meerjarig financieel kader zoals het nu bestaat, botst ook op zijn limieten. Het instrument is in zijn huidige vorm niet meer geschikt om antwoorden te kunnen bieden op de grote uitdagingen van vandaag en morgen. Symptomatisch hiervoor is het feit dat er telkens oplossingen en vehikels buiten de begroting op poten moeten worden gezet. Het wijst erop dat het meerjarenkader niet meer geschikt is om alles op de correcte manier te absorberen. 
Maar minstens even problematisch is het feit dat de controle op de uitgaven aanzienlijk uitgehold wordt. Op de grote uitgavenposten die zich buiten de reguliere begroting bevinden, zoals het coronaherstelfonds, het RRF, kan dit Parlement zijn controlerende taak niet naar behoren uitoefenen. Het Parlement wordt wel geacht om in te stemmen met de oprichting van dergelijke mechanismen, maar heeft achteraf het raden naar de concrete invulling en besteding van die middelen. Het is mijn taak als voorzitter van de Begrotingscommissie om hierop te wijzen en te blijven wijzen. 
"
Johan VAN OVERTVELDT,2022-11-22,NL,2023 budgetary procedure: joint text (debate),https://www.europarl.europa.eu/doceo/document/CRE-9-2022-11-22-INT-2-175-0000_NL.html,"  Johan Van Overtveldt,  voorzitter Begrotingscommissie. – Voorzitter, minister, commissaris, collega’s, ik had het in mijn inleidende toespraak al over de rol die het Parlement zou moeten spelen bij de opmaak van de begroting. Het gaat hierbij niet alleen over het correct toepassen van de bevoegdheden van de Europese instellingen, maar zeker ook over het waken over de kwaliteit van uitgaven die gedaan worden. Daarnaast moet er voldoende aandacht zijn voor het detecteren en corrigeren van fraude, oneigenlijk gebruik van middelen en fenomenen zoals mogelijke double funding. Ik ben er trouwens van overtuigd dat mijn collega, de voorzitter van de Commissie begrotingscontrole, dezelfde mening is toegedaan. 
Concluderend zou ik het volgende willen zeggen: de begroting voor 2023 of het akkoord bereikt over deze begroting heeft zeker zijn verdienste. Ik wil echter ook een warme maar dringende oproep doen. De Europese instellingen moeten loskomen van de waan van de dag. Men moet durven nadenken over de keuzes die ons op langere termijn het meest te bieden hebben en die ons ook een voorsprong kunnen geven. Op inhoudelijk vlak, maar ook de manier waarop we dat beleid op een transparante en effectieve manier vertalen in een goede begroting. Tot slot wil ik graag alle medewerkers en verantwoordelijken van harte danken voor al hun inspanningen tijdens de lange procedure die vooraf is gegaan aan dit moment, namelijk de goedkeuring van het akkoord voor de begroting van het komende jaar. Daarom wil ik ook uitdrukkelijk de beide rapporteurs feliciteren, de commissaris bedanken, de mensen van het voorzitterschap bedanken en aan allen nogmaals grote dank voor de volgehouden inspanningen. 
"
Johan VAN OVERTVELDT,2022-11-22,NL,Question Time (Commission) - Future legislative reform of the Economic Governance Framework in times of social and economic crisis,https://www.europarl.europa.eu/doceo/document/CRE-9-2022-11-22-INT-2-233-0000_NL.html,"  Johan Van Overtveldt (ECR).   – Voorzitter, budgettaire discipline blijft belangrijk. Sommigen lijken dat in de voorbije periode een beetje vergeten te zijn, maar het blijft belangrijk. De budgettaire situatie van de meeste landen in de schuldevolutie is van dien aard dat budgettaire discipline alleen niet meer zal volstaan om die situaties recht te trekken en onder controle te houden. Economische groei, volgehouden economische groei en natuurlijke economische groei, is daarvoor noodzakelijk en daarvoor zijn op hun beurt hervormingen noodzakelijk: ernstige hervormingen inzake arbeidsmarkt, inzake pensioenstelsels, inzake energiemarkten, inzake fiscaliteit en dies meer. In een aantal lidstaten, waaronder mijn eigen land België, is het gebrek aan dergelijke hervormingen nu al zeer problematisch. Mijn vraag is: hoe zwaar gaat de Commissie inzetten op die hervormingen? En is er een soort trade-off tussen die hervormingen en wat de begrotingscijfers dan concreet zijn? Met andere woorden: is er wat meer mogelijk op het vlak van begroting en begrotingstekorten, indien er op het vlak van hervormingen extra zeilen bijgezet worden? 
"
Johan VAN OVERTVELDT,2022-11-22,EN,Question Time (Commission) - Future legislative reform of the Economic Governance Framework in times of social and economic crisis,https://www.europarl.europa.eu/doceo/document/CRE-9-2022-11-22-INT-2-235-0000_EN.html,"  Johan Van Overtveldt (ECR).   – Do the Commissioners think that they have sufficient instruments at their disposal to intervene to hurt countries that do not live up to what has been agreed upon, in terms of deficits as well as in terms of structural reforms? 
"
Johan VAN OVERTVELDT,2022-11-09,NL,REPowerEU chapters in recovery and resilience plans (debate),https://www.europarl.europa.eu/doceo/document/CRE-9-2022-11-09-INT-1-146-0000_NL.html,"  Johan Van Overtveldt,  namens de ECR-Fractie. – Voorzitter, het spreekt voor zich dat een goed werkende Europese energiemarkt cruciaal is voor zowel burgers als bedrijven. Onlangs werd voor iedereen in ons deel van de wereld duidelijk dat energiezekerheid en energieonafhankelijkheid essentieel, van strategisch onschatbare waarde en noodzakelijk zijn voor onze vrije manier van leven.
REPowerEU moet onze energieafhankelijkheid zonder taboes op korte termijn helpen afbouwen, ook op het gebied van investeringen in olie- en gasbevoorrading. Het Parlement dringt daarbij terecht aan op grensoverschrijdende investeringen om een solide Europees netwerk te vormen.
REPowerEU is in het leven geroepen als uitbreiding van de nationale herstel- en veerkrachtplannen. Het moet zorgen voor een snelle uitvoering, maar mag onder geen enkel beding afbreuk doen aan de broodnodige hervormingen die reeds in het kader van de herstel- en veerkrachtplannen zijn overeengekomen.
"
Johan VAN OVERTVELDT,2022-10-19,NL,Presentation of the Court of Auditors' annual report 2021 (debate),https://www.europarl.europa.eu/doceo/document/CRE-9-2022-10-19-INT-3-190-0000_NL.html,"  Johan Van Overtveldt (ECR).   – Voorzitter, president, commissaris, we staan voor belangrijke begrotingsbesprekingen. De opmaak van de begroting mag zich echter niet beperken tot het toewijzen van uitgaven, maar moet ook waken over de kwaliteit van die uitgaven. Zowel door de pandemie als door de waanzinnige oorlog van mijnheer Poetin worden we geconfronteerd met begrotingsinstrumenten die zich buiten de reguliere EU—begroting bevinden.
Ik onderschrijf de noodzaak om budgetten vrij te maken in tijden van crisis, maar de manier van werken die we nu hanteren draagt toch wel grote risico’s in zich. Het Parlement kan bijvoorbeeld zijn controlerende rol niet naar behoren vervullen. Dit geldt zowel voor het coronafonds – de herstel- en veerkrachtfaciliteit – als voor middelen die naar Oekraïne gaan.
Het lijdt geen twijfel dat financiële steun aan Oekraïne absoluut noodzakelijk is, maar het geld moet worden besteed om de beoogde doelen te bereiken en het moet uiteraard de grote meerderheid van de Oekraïense bevolking bereiken. De realiteit is dat dit Parlement daar vandaag onvoldoende zicht op heeft.
Ik pleit ervoor dat de controlerende rol van het Parlement versterkt wordt in het belang van fraudebestrijding en met het oog op het tegengaan van oneigenlijk gebruik van middelen.
"
Johan VAN OVERTVELDT,2022-10-18,NL,Keep the bills down: social and economic consequences of the war in Ukraine and the introduction of a windfall tax (debate),https://www.europarl.europa.eu/doceo/document/CRE-9-2022-10-18-INT-2-024-0000_NL.html,"  Johan Van Overtveldt (ECR).   – Voorzitter, commissarissen, collega’s, we zijn terechtgekomen in de gevarendriehoek waar ik hier voor de zomer al voor waarschuwde. Klimaat, energiebevoorrading en koopkracht zijn de drie hoeken van die driehoek. 
In plaats van nu onze tijd te verliezen met semantische discussies over sowieso inefficiënte prijsplafonds, moet er dringend een kader uitgewerkt worden dat op langere termijn zekerheid biedt en waarin kernenergie als stabiele en duurzame bron een prominente plaats verdient.
Inzake de overwinstbelastingen willen sommige lidstaten, waaronder België, zelfs nog verder gaan dan de Europese plannen en zij begeven zich daarmee op glad ijs. De energieprijzen zijn vandaag zelfs niet meer de hoofddeterminant van de inflatie. Het probleem is veel breder geworden dan enkel maar energie. Sociale onrust is op dit moment blijkbaar onvermijdelijk geworden. 
Om die inflatie onder controle te krijgen moet helaas de broeksriem aangetrokken worden, zowel budgettair als monetair. Dat dit uitmondt in een recessie is vandaag – helaas, door het te lang aarzelen in sommige beleidsdomeinen – bijna onvermijdelijk geworden.
"
Johan VAN OVERTVELDT,2022-10-18,NL,General budget of the European Union for the financial year 2023 - all sections (debate),https://www.europarl.europa.eu/doceo/document/CRE-9-2022-10-18-INT-2-163-0000_NL.html,"  Johan Van Overtveldt (ECR).   – Voorzitter, minister, commissaris, collega’s, het komende budgettaire jaar is zeker een sleuteljaar. Dit als gevolg van de uitdagingen waarvoor de Unie staat. Ze zijn welbekend: de oorlog in Oekraïne, de gevolgen van COVID, geopolitieke verhoudingen, energie et cetera, et cetera. Maar 2023 is ook een sleuteljaar omdat het een scharnierjaar is in onze meerjarige financiële planning. Volgend jaar is het laatste jaar met betalingen uit de vorige planningsperiode en het jaar waarin de Commissie een uitgebreide evaluatie – liefst revisie – van het huidige financiële kader zal voorstellen.
Maar de alsmaar stijgende prijzen zouden toch ook de goede huisvader in de EU wakker moeten maken. Zo is de EU op dit moment massaal aan het lenen op de financiële markten voor het herstelplan. De uitgaven daarvoor zijn – alhoewel aan bepaalde voorwaarden gebonden – toch redelijk goed gekend. Ik heb al herhaalde malen gewezen op de besparingen die kunnen bereikt worden door het leenritme in de nabije periode op te voeren, om zo gebruik te maken van de huidige, nog wat lagere rentevoeten.
Verder zijn er de verhoogde EU-uitgaven volgend jaar als gevolg van het EU-herstelplan. De kwaliteit van die investeringen en hervormingen is uiteraard cruciaal. Maar ook hier zouden we toch echt moeten opletten om die inflatiespiraal waar we in terecht dreigen te komen niet verder te stimuleren. Het frontloaden van uitgaven naar aanleiding van urgente noden kan vanzelfsprekend lijken, maar in het kader van reeds algemeen stijgende prijzen kunnen verhoogde uitgaven ook een zeer negatieve invloed op dat prijsniveau uitoefenen. We moeten opletten dat we niet in een helse vicieuze cirkel terechtkomen.
"
Johan VAN OVERTVELDT,2022-09-13,NL,Presentation by the Council of its position on the draft general budget - 2023 financial year (debate),https://www.europarl.europa.eu/doceo/document/CRE-9-2022-09-13-INT-2-363-0000_NL.html,"  Johan Van Overtveldt,  voorzitter van de Begrotingscommissie. – Voorzitter, minister, commissaris, collega’s, de rapporteurs zijn beide ingegaan op de diverse onderdelen. Ik neem dan ook de vrijheid om de zaken een beetje ruimer te zien, maar ik sluit mij in ieder geval aan bij de ontgoocheling die bestaat over het feit dat de Raad heeft nagelaten in te gaan op de grote uitdagingen die vandaag op ons afkomen en al midden onder ons zijn. Beleid voeren in tijden van crisis vraagt moed van iedereen rond de tafel. We worden op dit moment inderdaad geconfronteerd met – vind ik – twee monumentale crisissen: de energiecrisis en de inflatieoploop, die toch wel zeer hardnekkig is.
Om met dat laatste te beginnen: het is een illusie te denken dat die inflatie ook weer vanzelf zal weggaan. Er is een krachtdadig beleid nodig, zowel op monetair vlak als op budgettair vlak. We mogen niet uit het oog verliezen dat het weinig zin heeft moeilijke monetaire beslissingen te nemen om die inflatie te bestrijden en tegelijkertijd budgettair de kraan te laten openstaan.
Wat de energiecrisis betreft: we moeten vandaag toch durven toegeven dat we dit voor een groot stuk over onszelf hebben afgeroepen. Drie elementen: Europa en zeker enkele belangrijke lidstaten hebben decennialang een economisch bestel gebouwd op de beschikbaarheid van goedkoop Russisch gas; de evolutie naar duurzame energieproductie, die uiteraard nodig is, is qua problematiek duidelijk onderschat; Gegeven de twee voorgaande elementen zou het de logica zelve zijn om weer meer op kernenergie te gaan rekenen, iets wat door bepaalde politieke fracties nog altijd hardnekkig geweigerd wordt.
Wat het algemene financiële kader betreft, botst de architectuur van het MFK op haar limieten. Het kader zorgt voor discipline, maar mag uiteraard geen rem zijn om doeltreffend op te treden waar nodig. Bijvoorbeeld het initiatief van de Commissie om de gezamenlijke aankoop van defensiemiddelen te stimuleren is – indien succesvol – zeker iets waar middelen voor vrijgemaakt moeten worden.
Verder zou ik ook het belang van de kwaliteit van onze uitgaven willen benadrukken, zeker met de tijdelijke verhoging van de begroting via het herstelplan. Er zou een beter zicht moeten komen op de uiteindelijke begunstigden van deze middelen. De EU-begroting is een investeringsbegroting. De middelen zijn beperkt, dus moeten we uiteraard focussen op toegevoegde waarde en op innovatie.
Het is trouwens – en daarmee sluit ik af – te gemakkelijk om te denken dat middelen uitgeven voldoende is om een probleem op te lossen. Een goede coördinatie en heldere afspraken tussen de lidstaten zijn minstens even belangrijk.
"
Johan VAN OVERTVELDT,2022-07-05,NL,"EU initiatives to address the rising cost of living, including the implementation of the European Pillar of Social Rights (debate)",https://www.europarl.europa.eu/doceo/document/CRE-9-2022-07-05-INT-2-111-0000_NL.html,"  Johan Van Overtveldt,  namens de ECR-Fractie. – Voorzitter, er moet vandaag beleid gevoerd worden binnen, wat ik noem, een gevarendriehoek: klimaat, energie, koopkracht. De keuzes die gemaakt worden in elk van deze drie beleidsdomeinen, hebben duidelijk een impact op de twee andere maatregelen die genomen worden in de bestrijding van klimaatverandering. Ze hebben een effect op energiebevoorrading en zullen de koopkracht van de burgers beïnvloeden, waarschijnlijk zelfs aantasten. Maar evenzeer geldt dat het waarborgen van de energiebevoorrading door bijvoorbeeld terug te grijpen naar gas- en steenkoolcentrales een impact heeft op de klimaatdoelstellingen. Het debat van vandaag over koopkracht is dan ook onlosmakelijk verbonden met het andere grote debat van deze week, namelijk over de taxonomie.
Ik ken mijn partij. Wij zijn overtuigde voorstanders van een duurzame energietransitie, waarbij echter ook welvaart en competitiviteit centraal moeten staan. We mogen daarbij niet blind zijn voor de drastisch gewijzigde geopolitieke situatie en voor het draagvlak bij burgers en bedrijven.
De transitie zal falen als de burger zijn vertrouwen en zijn koopkracht aangetast ziet. Als we op de langere termijn de elektriciteitsprijzen enigszins in de hand willen houden met een stabiele energiebevoorrading én de klimaatdoelstellingen willen halen, dan heeft Europa geen andere keuze dan ook voor kernenergie te kiezen. Het Parlement heeft deze week de sleutels in handen om kernenergie eindelijk als duurzame energiebron te erkennen. Op de korte termijn pleit ik ervoor om de koopkracht van de burger en de competitiviteit van de bedrijven maximaal te beschermen via de fiscaliteit, via lastenverlagingen door de lidstaten.
"
Johan VAN OVERTVELDT,2022-07-05,NL,Objection pursuant to Rule 111(3): Amending the Taxonomy Climate Delegated Act and the Taxonomy Disclosures Delegated Act (debate),https://www.europarl.europa.eu/doceo/document/CRE-9-2022-07-05-INT-2-268-0000_NL.html,"  Johan Van Overtveldt (ECR).   – Voorzitter! Door de geopolitieke context staan we meer dan ooit voor drie grote uitdagingen: eerst en vooral elektriciteits- en energieprijzen onder controle houden; zorgen voor een stabiele energiebevoorrading; zorgen voor een duurzame energietransitie.
Kernenergie kan een bepalende rol spelen in elk van die drie uitdagingen. In de energietransitie hebben sommigen op radicale wijze kernenergie de rug toegekeerd, met als gevolg dat we nu zelfs moeten terugvallen op steenkool.
De EU ontstond destijds als Gemeenschap voor Kolen en Staal. Gaan we echt terug naar die tijd of gaan we de moed tonen om te investeren in alle moderne, innovatieve technologieën waartoe ook kernenergie behoort? Als we energie willen die betaalbaar is, die zekerheid biedt met zo min mogelijk uitstoot, dan verdient kernenergie daar ontegenzeggelijk een plaats in.
"
Johan VAN OVERTVELDT,2022-06-22,NL,Implementation of the Recovery and Resilience Facility (debate),https://www.europarl.europa.eu/doceo/document/CRE-9-2022-06-22-INT-1-190-0000_NL.html,"  Johan Van Overtveldt,  namens de ECR-Fractie. – President, Commissioner, colleagues, het zijn onzekere tijden. De ene crisis volgt op de andere en niemand weet wat we de komende tijd nog mogen verwachten. En de mens doet in zulke gevallen wat hij of zij het beste kan, namelijk zich aanpassen. Op Europees vlak hebben we een herstelplan toegevoegd aan het meerjarig investeringskader. Dat herstelplan zal ook dienen voor een nieuwe focus op onze gezamenlijke energieonafhankelijkheid met REPowerEU. U wees er zelf op, commissaris, om dit actief in dit debat te betrekken.
De middelen die we hebben, zijn beperkt en dus moeten we ze uitgeven waar we als collectief het meeste rendement hebben. De EU moet zich dus concentreren op die domeinen – en dat zijn er heel wat – waar ze het verschil kan maken. In dat opzicht is die nadruk op energieonafhankelijkheid een zeer goede zaak.
Daarnaast roept REPowerEU toch ook op tot een versnelde groene transitie. En hier moeten we toch iets in ogenschouw nemen wat vandaag belangrijk is. De huidige inflatie wordt niet enkel gedreven door de stijgende prijs van fossiele brandstoffen en door de verstoring van de globale aanvoerlijnen als gevolg van de pandemie. We hebben ook te maken met greenflation, namelijk de opwaartse druk op het prijsniveau, juist door die transitie. Het gaat dan niet in het minst om alsmaar stijgende grondstoffenprijzen, zeker van broodnodige zeldzame metalen en mineralen.
Het Internationaal Energieagentschap, het IMF en de Wereldbank zijn eensluidend in hun conclusies: deze prijsstijgingen zullen zich nog een tijd doorzetten. Wat mij betreft, zijn de blinde verhogingen van klimaatdoelstellingen contraproductief. Ik vind het een beetje zorgwekkend dat bepaalde groepen in het Parlement zichzelf blijven verliezen in een opbod aan klimaatdoelstellingen. Die torenhoge ambitie zal de burger straks tegenkomen in de vorm van hogere lasten. En dat op een moment dat de koopkracht al, om een eufemisme te gebruiken, zwaar onder druk staat.
Ik zou de Commissie dan ook willen vragen verder de nadruk te blijven leggen op energieonafhankelijkheid en dus niet om de crisis aan te grijpen om de groene transitie te versnellen, met nog steeds verder stijgende prijzen als gevolg.
"
Johan VAN OVERTVELDT,2022-06-07,NL,Revision of the EU Emissions Trading System - Social Climate Fund - Carbon border adjustment mechanism - Revision of the EU Emissions Trading System for aviation - Notification under the Carbon Offsetting and Reduction Scheme for International Aviation (CORSIA) (joint debate – Fit for 55 (part 1)),https://www.europarl.europa.eu/doceo/document/CRE-9-2022-06-07-INT-2-090-0000_NL.html,"  Johan Van Overtveldt (ECR).   – Voorzitter, commissaris, collega's, ik denk dat zowat iedereen in dit huis overtuigd is van de noodzaak van een duurzame transitie voor de Europese Unie. Europa kan en mag daarin ook een voortrekkersrol spelen. Maar wat ik zie, is geen Europa dat vooroploopt, maar een Europa dat zichzelf voorbij dreigt te lopen. De transitie moet meer zijn dan enkel duurzaam. Ze moet ook de nodige zekerheid bieden en betaalbaar zijn.
Collega's, we bevinden ons in een situatie van oorlog, van grote geopolitieke onrust, een energiecrisis en zorgwekkend hoge inflatie. Tegen die heel instabiele achtergrond wil de Commissie grote ambities realiseren en het Parlement heeft de neiging om daar telkens nog een schep bovenop te doen. Maar die plannen kosten veel geld en there’s no such thing as a free lunch. Gaan we nu net de lasten voor burgers en bedrijven verder verhogen? De beschikbare middelen zijn niet eindeloos, moeilijke keuzes zijn onvermijdelijk, en het zou van politieke moed getuigen als we dat nu ook eens eerlijk en hardop zeggen.
"
Johan VAN OVERTVELDT,2022-03-23,EN,Pilot regime for market infrastructures based on distributed ledger technology (debate),https://www.europarl.europa.eu/doceo/document/CRE-9-2022-03-23-INT-1-211-0000_EN.html,"  Johan Van Overtveldt,  rapporteur. – Madam President, dear colleagues, dear Commissioner McGuinness, dear Minister Beaune, integrated capital markets are a prerequisite for sustaining growth over the longer term. I therefore welcome all measures to provide additional input impetus to the European Capital Markets Union. 
At the same time, digitalisation is rushing through the financial services industry, and to cope with this trend, it is not only vital to make existing financial legislation fit for digital, but also to show an openness towards new technologies that could make financial markets safer and more efficient. The digital finance package is an important milestone in that regard. 
The technology that underpins crypto assets – the so-called distributed ledgers, or DLT – has a great potential for creative destruction and this will lead to productivity improvements. Its possible benefits in the provision of financial services include less complexity, strengthened network resilience, and reduced operational and financial risks.
Currently, financial markets infrastructures are not authorised to use DLT to issue, trade, and settle financial instruments such as bonds, shares and exchange-traded funds. The DLT pilot regime aims at testing exactly that while also addressing associated risks. 
The project fully fits the CMU objectives, helps us to keep on track in an evolving digital world and puts the EU at the forefront of innovation. During the trilogues Parliament held high six objectives or principles. First, innovation. We followed a ‘sandbox’ approach, meaning that we allow for temporary and conditional exemptions from current legislation. The experience gained that way should foster innovation further. 
Secondly, market integrity. The existing Market for Financial Instruments Directive and the Central Securities Depositories Regulation apply in a traditional, account-based environment. To ensure adequate regulatory and supervisory requirements for this regime, we checked in detail which rules from both pieces of legislation would also be essential for application in a DLT environment. 
Third principle: investor protection, which I think speaks for itself. 
Fourth element: financial stability. Our feeling was that the initial commission proposal was a bit too lenient on financial stability safeguards, as provided for in the CSDR. We have significantly strengthened these safeguards. 
Fifth: level playing field. Providing equal opportunity to all market players is a fundamental principle of EU legislation. 
And the sixth and last of the objectives was of course technological neutrality. 
As a final remark, I would like to address our successors as co-legislators with a few words of caution for the longer term. What works in a limited testing environment does not necessarily work in a broader context. If the project turns out to be successful, simply expanding its scope and changing the permanent regulatory framework for financial services accordingly might create risks that are not noticeable or that were not noticeable in the pilot phase. 
Secondly, future co-legislators should thoroughly scrutinise the exemptions granted under the pilot project before upscaling them. This is notably the case for possible risks linked to settlement in commercial bank money. 
Thirdly, the Parliament negotiating team would also have liked a stronger role for ESMA as a central supervisor of the DLT pilot regime, but that turned out to be a no-go for the Council negotiators.
Let me, to finish, express my thanks to all involved in the file: the shadow rapporteurs, particularly Jessica Polfjärd, Eva Kaili, Stephanie Yon-Courtin and Ernest Urtasun; the Slovenian Presidency; the European Commission, particularly Commissioner McGuinness; and of course the parliamentary services.
"
Johan VAN OVERTVELDT,2022-03-09,NL,European Semester for economic policy coordination: annual sustainable growth survey 2022 – European Semester for economic policy coordination: employment and social aspects in the annual sustainable growth strategy survey 2022 (debate),https://www.europarl.europa.eu/doceo/document/CRE-9-2022-03-09-INT-3-021-0000_NL.html,"  Johan Van Overtveldt,  namens de ECR-Fractie. – Voorzitter, commissaris, vicevoorzitter, in normale omstandigheden zou ik hier mijn pleidooi herhalen voor groeigerichte hervormingen en gezonde, sobere overheidsfinanciën, de beste garanties voor welvaart en welzijn van onze burgers. Bovendien laat een dergelijke combinatie ook toe om externe schokken op te vangen en dus onze weerbaarheid en veerkracht te vergroten. Maar dit zijn helaas geen normale omstandigheden. 
De coronacrisis is eigenlijk nog niet echt achter de rug en we hebben te maken met een verschrikkelijke oorlog hier op het Europese continent. De Oekraïense crisis houdt Europa niet één maar meerdere spiegels voor. Europa heeft te lang een steriel onderscheid gemaakt tussen enerzijds economische belangen en anderzijds geopolitieke strategische overwegingen. De oorlog in Oekraïne toont ook het enorme risico aan dat samenhangt met energieafhankelijkheid, en dan nog wel afhankelijkheid van een wispelturig dictatoriaal regime. 
Daarom alsnog een pleidooi voor hervormingen, en vooral hervorming van ons geopolitieke denken. Op korte termijn moet dat ervoor zorgen dat we ons de komende winters tegen aanvaardbare prijzen kunnen verwarmen, en vooral dat we op lange termijn een situatie creëren waarbij we niet meer constant achter de feiten aanhollen, wat helaas al veel te lang het geval is. Laten we dat debat met open vizier aangaan. Laten we kijken hoe we onze energiemarkten beter kunnen verbinden. Daar zit het grote geheim, denk ik. Maar laten we bovenal de oude groene dogma's, zoals de heilloze kruistocht tegen kernenergie, definitief begraven.
"
Johan VAN OVERTVELDT,2022-02-14,EN,European Central Bank – annual report 2021 (continuation of debate),https://www.europarl.europa.eu/doceo/document/CRE-9-2022-02-14-INT-1-053-0000_EN.html,"  Johan Van Overtveldt,  on behalf of the ECR Group. – Madam President, President Lagarde recently referred in an interview to not being prepared to take a turn in fifth gear. Now you’re absolutely right to do that, but we all know that the car that has a fifth gear also has a fourth, a third, a second and a first gear. And in terms of adapting its policy to the new environment of high and still rising inflation, the European Central Bank’s car at the moment is, I think, fair to say, in first gear. 
Some speeding-up is urgently needed and not so much because of the inflation numbers themselves but because of two related phenomena. First of all, inflationary expectations – consumers, producers, investors are rapidly adjusting upwards their inflationary expectations and I think a significant move in monetary policy is needed to avoid further escalation of these inflationary expectations. Secondly, insufficient immediate action might and probably will necessitate much higher interest rates in the future than if indeed immediate action were to be taken now.
"
Johan VAN OVERTVELDT,2021-11-24,NL,Outcome of the COP26 in Glasgow (debate),https://www.europarl.europa.eu/doceo/document/CRE-9-2021-11-24-INT-3-036-0000_NL.html,"  Johan Van Overtveldt (ECR).   – Voorzitter, als we het over de resultaten van de COP26 hebben, dan moeten we het zeker over kernenergie hebben. Als we het echt menen met het doel van Europese klimaatneutraliteit tegen 2050, dan hebben we kernenergie nodig. Zowel de interne diensten van de Commissie als het Internationaal Energieagentschap erkennen dit duidelijk. 
Kernenergie is goed voor het klimaat, veilig en maakt ons minder afhankelijk van wispelturige derde landen. Frankrijk wil inzetten op kleine modulaire reactoren. In Nederland opent men blijkbaar opnieuw het debat en tijdens de COP raakte bekend dat het Amerikaanse NuScale een kleine modulaire reactor zal bouwen in Roemenië. Er zijn dus heel wat landen die het licht zien. In andere, zoals het mijne helaas, dreigt het licht net uit te gaan en schakelt men weer over op vervuilende fossiele bronnen. 
Vorig jaar liet vicevoorzitter Timmermans nog optekenen dat hij niets tegen kernenergie had, maar enkel als tussenoplossing. Vandaag lijken de geesten gerijpt, want Commissievoorzitter Von der Leyen zei onlangs nadrukkelijk dat we kernenergie nodig hebben. Het is inderdaad hoog tijd dat de dubbelzinnigheid over kernenergie plaatsmaakt voor duidelijkheid. De Commissie moet klare wijn schenken, de wetenschap volgen en kernenergie erkennen als groene bron, ook in de taxonomie. 
"
Johan VAN OVERTVELDT,2021-11-23,NL,2022 budgetary procedure: joint text (debate),https://www.europarl.europa.eu/doceo/document/CRE-9-2021-11-23-INT-2-216-0000_NL.html,"  Johan Van Overtveldt,  voorzitter BUDG. – Voorzitter, het bereikte budgetakkoord voor 2022 kan niet los gezien worden van de versterking die NextGenerationEU biedt. Naast de 169,5 miljard vastleggingen uit het reguliere budget, zijn er nog eens 143 miljard aan subsidies/giften afkomstig uit het herstelplan. Daarnaast is er natuurlijk ook de mogelijkheid voor de lidstaten om leningen aan te gaan. De begroting voor volgend jaar staat dus voluit in het teken van het streven naar een krachtig economisch herstel.
Daarbij verliezen we de realiteit niet uit het oog. De COVID-19-pandemie is nog altijd niet bedwongen en ook de EU zal middelen moeten blijven inzetten. Het Parlement heeft er tijdens de onderhandelingen voortdurend op aangedrongen de onderzoeksinspanningen van de EU op het vlak van gezondheid op te drijven. Op ons verzoek is voorzien in 75 miljoen EUR extra. Daarnaast is er ook de EU-steun voor de gezondheidszorg binnen en buiten de lidstaten, onder meer wanneer het gaat over vaccinatie.
Het begrip gezondheid moet ook breder gedefinieerd worden. We kijken ook naar de gezondheid van onze ondernemingen en onze samenleving. Via het herstelplan hopen we de nodige hervormingen in de lidstaten een duw in de rug te geven. Structurele, blijvende hervormingen zijn absoluut nodig teneinde het economisch groeipotentieel duurzaam te versterken. Ook het EU-budget kan hiertoe bijdragen via de uitgaven, vooral op het vlak van onderzoek en ontwikkeling. Ze zijn de sleutel voor de modernisering van onze economieën. Ze zijn een investering in onze gemeenschappelijke toekomst. Het zijn uitgaven die grotendeels best op EU-vlak kunnen gebeuren omwille van de evidente schaalvoordelen. 
Er werd ook in broodnodige verhogingen voorzien, zodat de EU een antwoord kan bieden op een aantal bijzondere uitdagingen die ons de komende tijd nog wachten. Maar ik zou ook uitdrukkelijk willen pleiten voor meer solidariteit wanneer het gaat over de versterking van onze buitengrenzen. Het zijn de landen aan onze buitengrenzen die de meeste offers brengen om ervoor te zorgen dat we in de Unie als geheel beschermd zijn. Laten we hen dus ook met daden bijstaan om het nodige te doen. Daarom ben ik ook tevreden dat de begroting voor 2022 voorziet in een verhoging van het instrument voor grensbeheer en visa, namelijk met een toewijzing van 25 miljoen EUR voor de bestrijding van de migratiecrisis aan de grenzen met Wit-Rusland, een dictatoriaal regime dat die migratiecrisis op schandelijke wijze misbruikt. Wat mij betreft is dat maar een begin. Het is wettelijk toegestaan om deze EU-middelen aan te wenden voor de opbouw en het onderhoud van een barrière aan onze buitengrenzen. Het lijkt me dan ook aangewezen om hier in ieders belang werk van te maken.
"
Johan VAN OVERTVELDT,2021-11-23,NL,2022 budgetary procedure: joint text (debate),https://www.europarl.europa.eu/doceo/document/CRE-9-2021-11-23-INT-2-238-0000_NL.html,"  Johan Van Overtveldt,  voorzitter BUDG. – Voorzitter, ter afsluiting van dit debat, het akkoord over het budget voor 2022 is in zijn geheel genomen een goed akkoord. Het komt tegemoet aan een aantal uitdagingen waar we de komende jaren mee te maken zullen krijgen, en zeker ook specifiek in 2022. Het komt daarmee ook tegemoet aan de verwachtingen die het Parlement het afgelopen jaar heeft geformuleerd. Er is reeds verschillende keren op gewezen: er is 500 miljoen EUR bijkomend binnengehaald. Ik heb aandachtig geluisterd naar de suggestie van commissaris Hahn om naar volgend jaar toe misschien meer doelgericht na te denken. Maar in ieder geval, de programma’s waarin het geld nu terechtkomt, zijn in ieder geval programma’s met een grote toegevoegde waarde: Horizon Europa, Health en andere (steun aan kmo’s in het programma voor de eengemaakte markt bijvoorbeeld).
Let me conclude and first of all thank all the colleagues and their collaborators who made these negotiations a success for the Parliament. I was the first witness to see that they all worked very hard and that they were really up to the task. 
Certainly my big and sincere congratulations to the two rapporteurs, Damian and Karlo. Karlo and Damian, two young guys – and this is a 60+ man who says this – who have been working very hard, who have been very eager to learn, who listened to me sometimes, to the other more seasoned colleagues, but who at the end of the day did a fantastic job as negotiators. I was really impressed and I’m not afraid to say that in public. Thank you very much. My sincere congratulations and that’s it for me tonight.
"
Johan VAN OVERTVELDT,2021-10-20,NL,Preparation of the European Council meeting of 21-22 October 2021 (debate),https://www.europarl.europa.eu/doceo/document/CRE-9-2021-10-20-INT-3-038-0000_NL.html,"  Johan Van Overtveldt (ECR).   – Voorzitter, commissaris, collega’s, de stijgende energieprijzen, de zeer hoge energieprijzen staan hoog op de politieke agenda. De ongemakkelijke waarheid is dat we op korte termijn met onze rug tegen de muur staan. We liggen aan het Russische gasinfuus en kunnen op dit moment enkel hopen op een milde winter. Veel cynischer moet het echt niet worden. 
De vraag mag trouwens gesteld worden, denk ik, waarom deze zelfverklaarde geopolitieke Commissie deze crisis niet zag aankomen. De toolbox van mogelijke maatregelen die de Commissie vorige week voorstelde, moet de bittere pil een beetje temperen. Maar het gaat eigenlijk om ad-hocmaatregelen die de modale burger een beetje te veel uit het oog verliezen. Wie vandaag werkt en investeert, betaalt het gelag van politiek geklungel. Een structurele oplossing is noodzakelijk. 
De Commissie verwacht daarbij veel heil van hernieuwbare energie. Maar over de olifant in de kamer, namelijk kernenergie, wordt met geen woord gerept. Kernenergie zorgt voor minder CO2, maakt ons minder afhankelijk van import en levert meer bevoorradingszekerheid. Ik ben dan ook verheugd dat al minstens tien lidstaten vragen om kernenergie aan te stippen als duurzame investering.
"
Johan VAN OVERTVELDT,2021-10-05,NL,EU Health Emergency Preparedness and Response Authority: ensuring a coordinated EU approach for future health crises and the role of the European Parliament in this (debate),https://www.europarl.europa.eu/doceo/document/CRE-9-2021-10-05-INT-2-192-0000_NL.html,"  Johan Van Overtveldt (ECR).   – Voorzitter, collega’s, commissaris, de cruciale vraag of we überhaupt een nieuwe instelling nodig hebben, blijft onbeantwoord. Is het niet beter, of was het niet beter, om het takenpakket van EMA en ECDC verder uit te breiden? De samenwerking van HERA met deze twee instellingen is overigens nog altijd zeer onduidelijk.
Een ander prangend probleem is het budget van 50 miljard EUR, waarmee de Commissie uitpakt. Een budget van die omvang heeft een enorme impact op bestaande programma’s en op de begroting van lidstaten. Ik zie ook een reëel risico voor de gemaakte afspraken inzake het nieuwe MFK. Inspraak van alle actoren is noodzakelijk.
Ten slotte lijkt dit vooral een top-down prestigeproject waarmee de Commissie zich wil meten met de Verenigde Staten. Ze passeert daarbij zowel de lidstaten als het Parlement en van een constructieve dialoog met dit huis, het Europees Parlement, is vooralsnog geen sprake. Ik ben dus allesbehalve overtuigd. Zowel inhoudelijk, budgettair als procedureel heeft de Commissie nog heel wat uit te leggen.
"
Johan VAN OVERTVELDT,2021-09-14,EN,Presentation by the Council of its position on the draft general budget - 2022 financial year (debate),https://www.europarl.europa.eu/doceo/document/CRE-9-2021-09-14-INT-2-126-0000_EN.html,"  Johan Van Overtveldt, Chair of the Committee on Budgets. – Mr President, I think it’s an understatement to say that a lot has changed in the past year. We kicked off a new budgetary cycle with the adoption of the new MFF a little bit more than six months ago, and we also reached an historic agreement on the recovery instrument. 
However, it is clear that at this point in time the signs of improvement of the economic scene remain very fragile. We cannot ignore the ongoing struggle with the pandemic, and also the fact that we are seeing the new Delta variant, we are seeing possibly a new wave. 
But there are some things that do not seem to change. The Council appears for us the guardian of an outdated ‘business as usual’ approach, still following the logic of top—down cuts to reach a pre—determined overall reduction target. Concretely this means cutting across Union programmes and instruments no matter the added value, no matter the absorption capacity or the political relevance. 
A striking example is Horizon Europe. We all know this programme. It has proven its success and ability to support health, digital, green and other objectives. This programme was cut by the Council already in the MFF negotiations, and from Parliament’s side we succeeded in getting back EUR 4 billion into it, but now the Council is proposing to downsize it once more, for 2020. This is not serious. 
Also, how can the Council reduce the digital dimension, when achieving digital sovereignty is a clear and across—the—board shared objective? And how can it justify the cuts in the EU4Health programme? At the moment we are hearing that probably tomorrow we will hear about a new initiative, the Health Emergency Response Authority, with a budget of EUR 6 billion. So we are looking forward to seeing how that fits in with what is already on the table and what should come on the table. 
It’s time for Parliament to define its position. We will be ready to enter into negotiations, as the rapporteur has already indicated, as soon as Parliament has adopted its reading in mid—October, with a clear objective that the 2020 budget is fit to face the challenges ahead of us. However, it is already clear for us that we need to revise the MFF in order to take into account the impact of, for example, the new Health Initiative, the consequences of the situation in Syria, and then of course also the recent developments in Afghanistan. There will be a lot on our plate.
"
Johan VAN OVERTVELDT,2021-09-13,NL,European Centre for Disease Prevention and Control - Serious cross-border threats to health (debate),https://www.europarl.europa.eu/doceo/document/CRE-9-2021-09-13-INT-1-060-0000_NL.html,"  Johan Van Overtveldt (ECR).   – Voorzitter, commissaris, collega's, COVID-19 houdt ons nu al anderhalf jaar in de ban. De pandemie heeft heel wat pijnpunten blootgelegd, in het bijzonder dat de EU absoluut niet klaar was voor een crisis van deze omvang en de meeste lidstaten trouwens ook niet. We betalen hiervoor een hoge prijs met veel menselijk leed en zware sociaal-economische kosten. Een betere samenwerking en coördinatie over de grenzen heen, met respect voor de bevoegdheden van lid- en deelstaten, is zeker nodig. Wat we nodig hebben is een eenvoudig gaas dat efficiënt werkt, transparant is en hoge prestaties levert. 
We moeten daarbij absoluut vermijden te vervallen in wat wij in Vlaanderen “koterij” noemen, waarbij steeds opnieuw structuren worden gecreëerd en bijgebouwd om tot een totaal onoverzichtelijk geheel te komen. In deze context steunen wij zeker de versterking van bestaande structuren, zoals het Europees Geneesmiddelenbureau en het Centrum voor ziektepreventie en -bestrijding. We zijn het aan onszelf verplicht deze instanties te versterken en beter te maken. 
Dit valt absoluut te verkiezen boven het mordicus willen creëren van nieuwe instellingen. Ik kijk in die zin met bezorgdheid uit naar de voorstellen inzake HERA, die de Commissie morgen publiceert. De Commissie haalt hiervoor de mosterd in de VS, maar zoals u weet, zijn de verschillen tussen de Europese Unie en de VS op bepaalde vlakken – gelukkig maar – nog altijd groot. Ik hoop dat de Commissie het devies “eenheid in verscheidenheid” trouw blijft, focust op het vervolmaken van wat we hebben en dus inderdaad koterij achterwege laat.
"
Johan VAN OVERTVELDT,2021-07-07,NL,Conclusions of the European Council meeting of 24-25 June 2021 (debate),https://www.europarl.europa.eu/doceo/document/CRE-9-2021-07-07-INT-3-053-0000_NL.html,"  Johan Van Overtveldt (ECR).   – Voorzitter, voorzitter Michel, vicevoorzitter Šefčovič, eerder dit jaar besloot de Raad te voorzien in verdere steun voor de opvang van vluchtelingen in Turkije. De Raad besloot voorts dat er in de bredere regio inspanningen moeten worden geleverd om Syrische vluchtelingen te helpen. Dit is zeker nodig voor deze vluchtelingen, maar is bovendien welbegrepen eigenbelang.
Over de begrotingsafwikkeling van deze financiering is het laatste woord nog niet gezegd. Desalniettemin zou ik het kort willen hebben over de manier waarop de middelen worden besteed. Tot op heden bestaat er een vrij brede consensus dat dit efficiënt en doeltreffend genoeg gebeurt. Het is echter duidelijk dat met de voortzetting van deze steun en de structurele verankering van deze inspanning ook de aard van de operatie zal veranderen, wat gevolgen kan hebben voor de goede besteding van de middelen.
Ik pleit daarom voor een beheersstructuur met voldoende flexibiliteit, waarin enveloppes niet definitief worden vastgelegd en waarin basisondersteuning centraal blijft staan. We moeten dus niet overgaan tot de institutionalisering van een tijdelijke steunmaatregel – iets waar we in de Unie helaas goed in zijn – om later samen tot de conclusie te komen dat we het beter anders hadden kunnen aanpakken.
"
Johan VAN OVERTVELDT,2021-07-05,NL,Financial activities of the European Investment Bank - annual report 2020 - Control of the financial activities of the European Investment Bank - annual report 2019 (debate),https://www.europarl.europa.eu/doceo/document/CRE-9-2021-07-05-INT-1-054-0000_NL.html,"  Johan Van Overtveldt (ECR).   – Voorzitter, president Hoyer, vicevoorzitter Dombrovskis, de COVID-19-pandemie heeft ons leven deels on hold gezet, maar heeft de uitdagingen waarvoor we staan tegelijkertijd verscherpt. We moeten meer investeren in onze mensen, onze bedrijven en onze toekomst.
Iedereen is het hierover eens en inmiddels zijn ook de nodige middelen ter beschikking gesteld. De kwaliteit van de uitvoering is echter minstens zo belangrijk. We rekenen daarvoor op de Europese Investeringsbank, zowel voor de eigenlijke investeringen als voor het advies dat de bank bij de opzet van projecten verstrekt.
Om deze reden staan we achter de versterking en de voortdurende verbetering van de professionele structuur van de EIB. Daarbij stellen we de volgende drie absolute voorwaarden voor een kwaliteitsvolle dienstverlening: de nodige capaciteit en deskundigheid om duurzame partnerschappen tot stand te brengen, de coördinatie tussen de verschillende nationale en regionale spelers, en een bedrijfscultuur die gedreven wordt door de zoektocht naar innovatieve investeringen die de groei ondersteunen.
De EIB is van cruciaal belang als we sterker uit de huidige COVID-19-crisis willen komen.
"
Johan VAN OVERTVELDT,2021-06-24,NL,European Climate Law (continuation of debate),https://www.europarl.europa.eu/doceo/document/CRE-9-2021-06-24-INT-2-070-0000_NL.html,"  Johan Van Overtveldt (ECR).   – Voorzitter, commissaris, collega’s, de N-VA steunt het doel van klimaatneutraliteit tegen 2050. Dat is een belangrijke zekerheid, ook voor investeerders. Maar dit klimaatbeleid moet ook welvaart en concurrentiekracht centraal durven te stellen. Daarom moeten de sociaal-economische effecten goed berekend worden en goed bekeken worden. De effectbeoordeling op lidstaat- en deelstaatniveau voor het doel van 2030, waar wij al meer dan een jaar om vragen, ontbreekt vandaag nog steeds. 
En dat dit geen fait divers is, is nu ook duidelijk gebleken uit de houding van de Europese leiders. Op de jongste Europese top is duidelijk naar die effectbeoordeling gevraagd vooraleer men wil discussiëren over de verdeling van de inspanningen. Het is een volkomen terechte vraag, alleen is het zeer opmerkelijk dat de vraag nu pas zo expliciet gesteld wordt, nadat men al zijn goedkeuring gegeven heeft voor de forse aanscherping van de doelstellingen ten opzichte van 2030. 
Op de tast en met een gammel kompas aan deze tocht beginnen is geen blijk van goed bestuur. 
"
Johan VAN OVERTVELDT,2021-06-24,NL,Public sector loan facility under the Just Transition Mechanism (debate),https://www.europarl.europa.eu/doceo/document/CRE-9-2021-06-24-INT-2-126-0000_NL.html,"  Johan Van Overtveldt,  Rapporteur. – Voorzitter, commissaris, collega’s, vooraleer ik inga op de inhoud van voorliggend project wil ik eerst even een aantal dankwoorden uitspreken ten aanzien van medewerkers van de Commissie, van de Raad en van ons Parlement. En ik wil uiteraard ook heel graag mijn corapporteur, Henrike Hahn, bedanken voor de uitstekende samenwerking.
Ik ben ook zeer tevreden over het akkoord dat we uiteindelijk bereikt hebben. Het mechanisme voor een rechtvaardige transitie bestaat uit drie pijlers: het transitiefonds, het transitieschema binnen InvestEU, en als derde pijler deze leenfaciliteit voor de overheidssector. In tegenstelling tot de eerste twee pijlers is deze faciliteit specifiek gericht op publieke entiteiten op gebieden waarvoor de klimaattransitie de grootste gevolgen zal hebben.
Deze faciliteit is iets nieuws, bedoeld om publieke entiteiten een zetje in de rug te geven, daar waar zij initiatieven willen nemen om de groene transitie ter plaatse waar te maken. De faciliteit combineert giften met leningen. Het deel giften is evenwel beperkt en is een stimulans die in bepaalde gevallen doorslaggevend kan zijn om een project haalbaar te maken. Wat dat betreft zullen het andere projecten zijn dan die welke ingediend worden bij InvestEU, een programma dat meer marktgedreven is.
Maar er zijn ook gelijkenissen, aangezien we ook bij deze faciliteit te maken hebben met een bottom-upbenadering waarbij potentiële begunstigden zich kunnen laten bijstaan en zich vervolgens kunnen aanmelden met een project.
De faciliteit combineert 1,5 miljard EUR uit de EU-begroting met 10 miljard EUR aan leningen verstrekt of te verstrekken door de EIB. Samen met de EIB verwacht deze faciliteit de komende zeven jaar tussen 25 en 30 miljard EUR aan publieke investeringen te genereren.
Een van mijn grote punten van zorg gedurende de hele procedure was de administratieve rompslomp voor gegadigden. Ik ben vertrouwd met het beginsel dat vertrouwen goed is, maar controle beter. En ik steun dat beginsel ook, maar een goede samenwerking en een goede besteding van de begroting begint sowieso bij vertrouwen, zeker in dit geval, waarbij de begunstigden steden en gemeenten, regio’s en de publieke entiteiten zijn. Daarom ben ik tevreden dat we dit nieuwe initiatief niet met een hoop toegangsvereisten hebben overladen en dat we de aantrekkelijkheid hebben kunnen behouden die de Commissie in haar voorstel voor ogen had.
Enerzijds is er dus financiering, anderzijds er is ook advies waarmee we deze faciliteit zullen ondersteunen. Dit is van belang om de toegang laagdrempelig te houden en voor iedereen te garanderen. Geïnteresseerde begunstigden zullen in alle stadia van de levensloop van een project een beroep kunnen doen op de steun en ondersteuning van de Commissie en van de EIB. 
De grootste bijdrage die het Parlement heeft geleverd aan het bereikte resultaat is zonder twijfel de bijkomende middelen en mogelijkheden waarin nu wordt voorzien voor laagontwikkelde regio’s. We zijn tevreden dat we ook de Commissie en de Raad hebben kunnen overtuigen om deze faciliteit aantrekkelijker en toegankelijker te maken voor potentiële begunstigden in deze regio’s. Het betreft drie elementen:
1) De maximumbijdrage aan giften voor de laagontwikkelde regio’s is nu vastgesteld op 25 % in plaats van de oorspronkelijk voorziene 20 %.
2) Ingeval de aanvragen de beschikbare middelen zouden overschrijden, zal de Commissie criteria hanteren om een selectie te maken. Het akkoord voorziet erin dat in dergelijke gevallen projecten uit de laagontwikkelde gebieden voorrang krijgen.
3) Een veel gehoord punt van zorg is dat onder andere in laagontwikkelde gebieden de administratieve capaciteit ontbreekt. Om iedere drempel voor deelname weg te nemen is dan ook op aandrang van het Parlement besloten om ondersteuning mogelijk te maken in de fase vóór de eigenlijke projectaanvraag en vóór de selectie van de projecten.
Vooraleer ik afsluit, zou ik nog even willen ingaan op de financiering van dit initiatief, want ook dit is iets nieuws. Het grootste deel van het budget dat ter beschikking wordt gesteld is immers afkomstig uit terugvloeiende middelen van bestaande financiële instrumenten. Aangezien zowel het volume als de timing van deze terugvloeiende middelen fundamenteel onzeker is, heeft het Parlement er vanaf het begin op aangedrongen om in de garantie te voorzien dat deze faciliteit onder alle omstandigheden voldoende zal worden gefinancierd. Dat is uiteraard belangrijk voor een goede werking en voor de geloofwaardigheid ten aanzien van alle betrokkenen. Zeker in de huidige economische context is dit denk ik een zeer terechte zorg. De Commissie en het Parlement hebben daarom een gemeenschappelijke verklaring opgesteld die de financiering van deze faciliteit garandeert.
Afsluitend zou ik alle betrokkenen succes willen wensen. Het echte werk start nu. Ik wens de mensen van de Commissie en van de EIB veel moed bij de ontwikkeling van een projectpijplijn, en ik doe graag een warme oproep aan alle potentiële begunstigden om deel te nemen aan deze faciliteit.
"
Johan VAN OVERTVELDT,2021-06-08,NL,European Parliament’s scrutiny on the ongoing assessment by the Commission and the Council of the national recovery and resilience plans (debate),https://www.europarl.europa.eu/doceo/document/CRE-9-2021-06-08-INT-2-113-0000_NL.html,"  Johan Van Overtveldt,  namens de ECR-Fractie. – Voorzitter, eerst en vooral wil ik nog eens benadrukken welk een groot belang dit herstelplan wel heeft. Willen we versterkt en slagkrachtig uit de pandemie komen, dan is het belangrijk dat we investeren en dat we dat massaal doen om zo in een duurzaam herstel terecht te komen.
Maar toch, vier opmerkingen. Eén, een groot deel van de hersteluitgaven zijn giften en geen leningen. Omdat de lidstaten de steun die ze ontvangen niet zelf individueel hoeven terug te betalen, bestaat er een reëel risico dat een gebrek aan betrokkenheid de doeltreffendheid van de maatregelen schaadt.
Twee, de pandemie heeft ons tijdelijk tot stilstand gebracht, maar de structurele uitdagingen blijven natuurlijk dezelfde als vóór de pandemie. Het herstelplan voorziet belangrijke hervormingen en daar moet denk ik ook op toegezien worden. 
Drie, bij het herstelplan gaat het steevast over de miljarden die zullen worden uitgegeven, maar het gaat uiteraard op de eerste plaats om de kwaliteit van de uitgaven. En daar is een uitermate belangrijke rol weggelegd voor de Commissie, die deze kwaliteit op de goede manier moet opvolgen en controleren. 
Mijn vierde, laatste punt houdt in dat ik wil benadrukken dat het herstelplan een uitstekend idee is. Jammer genoeg hebben we voorbeelden van oneigenlijk gebruik van EU-uitgaven in het verleden al te vaak gezien. Deze excessen ondergraven de geloofwaardigheid van het gezamenlijke project, en de risico’s verbonden aan dit RFF zijn op dit vlak zonder precedent. We gaan in recordtempo een bom geld uitgeven. Een aangepaste en verhoogde controle en toezicht zijn dan ook absoluut noodzakelijk. 
"
Johan VAN OVERTVELDT,2021-06-07,EN,Competition policy – annual report 2020 (debate),https://www.europarl.europa.eu/doceo/document/CRE-9-2021-06-07-INT-1-086-0000_EN.html,"  Johan Van Overtveldt,  rapporteur. – Madam President, let me flag you clearly that I was available here from the beginning of the session, even before Commissioner Vestager spoke, and we continuously got the signal that we were connected. So I don’t know what’s happening, but I find this really outrageous and I would like to ask you to check on your side how this is possible.
Madam President, Vice-President, Commissioner Vestager, colleagues, we’ve reached the point where the biggest crisis in decades is gradually coming under control – although ‘control’ has to be treated with care in this context. The vaccination campaign is key to recovery. I remain convinced that the EU has missed opportunities and has lost time. We will continue to carry this backlog in the recovery phase, and I hope that lessons will be learned from this.
In that recovery phase lies another challenge for the European institutions. The resources from the Recovery Fund must achieve their purpose. There is no place for inefficiencies, for irregularities, for illegal use.
But the recovery does not only depend on additional resources. The way the EU organises itself and prepares itself for the future will be equally decisive. Innovation and competitiveness will be important drivers. That was already the case pre-Corona, and it is of course now also the case.
The present report highlights some important elements related to our competitive environment, our growth potential and our relationship with major international players. We are also confronted with digital powers that know no territory or borders. Free and fair competition is crucial to drive innovation and growth and give consumers more choices, lower prices and better quality. We call for strict and impartial enforcement of EU competition rules. But these rules must also be updated concerning, of course, the digital age.
Recently, the debate has focused very much on the digitax, and yes, everybody agrees that the internet giants also have to make a fair contribution to tax receipts. That is important. But the big challenge in our relationship with these players lies elsewhere. The big tech companies are well organised enough to absorb and/or pass on those digital taxes to users and consumers.
The real challenge we face is the monopoly of these companies. After all, a digitax does not change that situation. It smothers smaller, innovative companies – they do not even get the chance to grow, with all the associated consequences in terms of innovation, growth and even employment.
This report examines the role of these digital players in more detail, and the relationship with governments and consumers. It welcomes the Commission’s determination to address unfair terms and practices of platforms acting as gatekeepers and eliminate illegitimate obstacles to online competition in the European digital single market. However, the slowness of anti-trust investigations mismatches fast-moving digital markets.
The report is particularly critical of the Commission’s handling of the Google search bias case, as well as the takeover of the WhatsApp messenger service by Facebook.
Structural unbundling of big tech monopolies may be desirable for restoring competition in digital markets, given the limits of fines and the failure of past behavioural remedies in certain anti-trust cases. The report calls on the Commission to review its merger and acquisition rules when it comes to asserting personal data.
In summary, we ask the Commission to monitor the evolutions in the digital market with persistence, efficiency and the appropriate speed. The report is, of course, not limited to the digital market. At the tail-end of the COVID crisis are important challenges on the road to efficient recovery. In that regard, we welcome the adoption of the temporary framework for state aid measures established in response to the unprecedented COVID—19 crisis.
We call on the Commission to be sure and monitor the proper use and distribution of the different EU funding measures in response to the COVID-19 crisis, which should be in accordance with EU competition and state aid rules. We are in need of a post COVID-19 roadmap for better-targeted state aid in order to promote competitiveness and safeguard jobs.
We also urge the Commission to pay attention to the role of the foreign-based state-owned enterprises that are supported and subsidised by their governments in ways that the EU single market rules prohibit for EU entities. There has to be some serious concern about distortive state-funded competition from foreign undertakings acquiring European undertakings.
Last but not least, the report calls for reflection on possible distortions of competition arising from the European Central Bank’s corporate bonds purchases.
We’re at an absolutely historical point for our economies, for the welfare of our citizens. Do we succeed in bringing about a sustained and healthy recovery? Appropriate monetary and budgetary policies are much needed, but so is also a robust competition policy.
Let us avoid the historic mistake made by the American President, Franklin Roosevelt, in his New Deal. Roosevelt’s National Industrial Recovery Act (NIRA) of 1933 contained many solid, constructive and much-needed measures, but this NIRA also limited competition, allowed cartels, allowed collusion and even stimulated price fixing. A lot of research has gone into NIRA and the results are unequivocal. The results of these anti-competitive measures were a substantial rise in inflation, a reduction of growth by at least 25%, and substantially less job creation.
Let us avoid these kinds of mistakes. Let us take robust competition policy and its implementation very seriously.
"
Johan VAN OVERTVELDT,2021-04-28,NL,"Digital taxation: OECD negotiations, tax residency of digital companies and a possible European Digital Tax (debate)",https://www.europarl.europa.eu/doceo/document/CRE-9-2021-04-28-INT-3-118-0000_NL.html,"  Johan Van Overtveldt (ECR).   – Voorzitter, commissaris, dat de grote internetbedrijven, de bigtechjongens, exorbitante winsten maken en geen faire bijdrage leveren aan de belastinginkomsten, daarover zijn we het – denk ik – ongeveer allemaal eens. 
Ik heb echter twee bedenkingen bij die stelling. 
De eerste bedenking is dat het natuurlijk veel beter zou zijn als we erin zouden slagen op OESO-niveau tot een vergelijk te komen in verband met deze digitaks. Dat sluit bijvoorbeeld represailles van andere landen uit. 
De tweede en belangrijkste bedenking betreft de ontegensprekelijke machtspositie – zeg maar monopoliepositie – die deze bedrijven bezitten. Dat is waar het eigenlijk allemaal om draait. Die marktmacht maakt dat zij, als er een digitaks wordt opgelegd, die onverkort aan hun klanten zullen doorrekenen en hun prijzen en tarieven zullen aanpassen. 
Het klopt dus niet dat het niet de burger zal zijn die deze taks zal betalen. Helaas zal hij die wél betalen. Het goede nieuws is dat ook commissaris Vestager zich hier zeer goed van bewust is, en daaraan werkt. En dat gaat over de kern van deze zaak. 
"
Johan VAN OVERTVELDT,2021-03-24,NL,System of own resources of the European Union – Own resource based on non-recycled plastic packaging waste and certain aspects of the GNI-based own resource – Collection of own resources accruing from value added tax (debate),https://www.europarl.europa.eu/doceo/document/CRE-9-2021-03-24-INT-1-098-0000_NL.html,"  Johan Van Overtveldt,  namens de ECR-Fractie. – Voorzitter, misschien toch even het juiste institutionele perspectief schetsen in deze discussie. Het zijn in de eerste plaats de lidstaten die beslissen over nieuwe eigen middelen voor de EU en verdragsgewijs heeft de Unie geen directe bevoegdheden wanneer het gaat over het heffen van belastingen.
Op dit moment is dus inderdaad die fameuze bni-bijdrage de grootste financieringsbron, maar vermits de Raad in het kader van het broodnodige coronaherstelfonds voor de nodige alternatieve eigen middelen wil zorgen, moeten we daar inderdaad naar zoeken. Als dat op een intelligente manier kan, dan steunen wij dat. Maar mijn delegatie blijft op het standpunt dat er in de huidige context geen sprake kan zijn van invoering van specifieke Europese belastingen.
Een debat over de inkomsten en de behoefte hieraan is intrinsiek verbonden aan de uitgaven die de Unie doet. Een verantwoordelijke instelling moet dan ook op zoek gaan naar mogelijke besparingen en zeker ook naar herschikkingen van de uitgaven. Maar dat is een debat dat ik hier in het Parlement helaas nog niet vaak, om niet te zeggen nooit gehoord heb.
Het gaat dus om kwaliteit en doeltreffendheid. Het gaat niet aan om telkens wanneer zich iets voordoet, nieuwe instellingen te creëren. Meer prestaties, minder bureaucratie.
Ik heb in besloten vergaderingen weleens gehoord dat de belangrijkste kwaliteit van nieuwe eigen middelen hun onzichtbaarheid is, maar dat is natuurlijk een niet echt relevante kwaliteit.
"
Johan VAN OVERTVELDT,2021-03-24,NL,"General framework for securitisation and specific framework for simple, transparent and standardised securitisation to help the recovery from the COVID-19 crisis – Amending Regulation (EU) No 575/2013 as regards adjustments to the securitisation framework to support the economic recovery in response to the COVID-19 crisis (debate)",https://www.europarl.europa.eu/doceo/document/CRE-9-2021-03-24-INT-1-131-0000_NL.html,"  Johan Van Overtveldt,  namens de ECR-Fractie. – Voorzitter, het pakket dat hier voorligt, is om twee redenen positief te beoordelen. Ten eerste kan er verwacht worden dat er bijkomend belangrijke nieuwe kredieten in die fondsen zullen komen als gevolg van de COVID-19-crisis. Ten tweede versterkt dit pakket ook onze kapitaalmarkten, iets waar we zeker ook behoefte aan hebben.
Maar toch wil ik pleiten voor voorzichtigheid, ook weer om twee redenen. Ten eerste was de synthetische securitisatie die met dit pakket makkelijker gemaakt wordt, één van de oorzaken – misschien wel dé oorzaak – van de implosie van het financieel systeem in 2008.
Het tweede element waarvoor ik wil waarschuwen, is dat de zogenaamde niet-renderende leningen in de nabije toekomst uiteraard ook een probleem (of een groter probleem) zullen worden en dat het opruimen van die niet-renderende leningen op een zo marktconform mogelijke manier moet gebeuren.
"
Johan VAN OVERTVELDT,2021-03-09,EN,InvestEU programme (debate),https://www.europarl.europa.eu/doceo/document/CRE-9-2021-03-09-INT-2-021-0000_EN.html,"  Frances Fitzgerald,  rapporteur for the opinion of the Committee on Women's Rights and Gender Equality. – Madam President, now, more than ever, we need to support our businesses. I am glad that the InvestEU agreement recognises those companies that are at risk of insolvency due to the COVID-19 crisis. Up to 400 billion can be mobilised with InvestEU. This will be a game—changer for SMEs and businesses most at risk and for our cultural and creative sectors, as we’ve heard. 
Yet while InvestEU’s goal is to primarily support SMEs, it also has the potential to build gender equality and invest in women’s economic empowerment, a critical issue in the recovery. It can help close the gender gap, fostering female creativity and entrepreneurial potential, and supporting the development of care infrastructure and an infrastructure for victims of violence. 
Public and private, as we’ve heard, must work together. This twin approach will drive competition and innovation and a jobs-driven recovery. Let’s build back better and adapt our economies to a more green, digital and, of course, inclusive future. Parliament has ensured that InvestEU contributes to achieving the target of spending at least 30% of EU funds on climate objectives.
"
Johan VAN OVERTVELDT,2021-03-09,EN,Programme for the Union’s action in the field of health for the period 2021-2027 (‘EU4Health programme’) (debate),https://www.europarl.europa.eu/doceo/document/CRE-9-2021-03-09-INT-2-089-0000_EN.html,"  Vlad Gheorghe (Renew).   – Madam President, in my view, InvestEU is a threefold action meant to benefit the citizens, the national administrations and the international position of the EU.
The COVID pandemic spotlighted the investment gaps in our strategic sectors. It made clear that we need to build autonomy at home. Critical infrastructure should be the first priority for each Member State. By investing today in our hospitals, pharma production, safe and secure roads and sustainable energy, we shall prevent fatalities and avoid heavy social security costs.
Innovation inside the EU is key to future strength. We need to be ready for future challenges and prepare, at national and EU level, to be leaders in research and new technologies meant to help the next generations. But, to maximise the added value of InvestEU, we need stronger national financial institutions. Potentially, some EUR 400 billion are waiting to be invested. And yes, we can rely on the investment ‘Advisory Hub’ to help the implementation, but we also need strong and performant national development institutions.
Last, but not least, InvestEU as a tool for strategic autonomy will make the EU less dependent on foreign providers. The EU should never negotiate with third countries from the position of need. Energy autonomy is just one example. It’s unfair to justify projects such as Nord Stream 2, just by the need for energy resources, while inside the Union we have all it takes to produce extra energy. 
"
Johan VAN OVERTVELDT,2021-02-10,EN,Markets in financial instruments – EU Recovery prospectus and targeted adjustments for financial intermediaries to help the recovery from the COVID-19 pandemic (debate),https://www.europarl.europa.eu/doceo/document/CRE-9-2021-02-10-INT-3-250-0000_EN.html,"  Johan Van Overtveldt,  on behalf of the ECR Group. – Madam President, financial markets can contribute a lot to overcoming the economic impact of the COVID pandemic.
I therefore welcome the Commission’s swift action to propose targeted amendments to MiFID II and the Prospectus Directive, and also congratulate the rapporteurs Mr Ferber and Mr Kovařík for their work.
To recover from the unprecedented health crisis, companies desperately need access to capital. Our regulatory framework should therefore enable, and not hinder, financial markets to contribute to the recovery. It is indeed appropriate to reduce costs and administrative burdens where this is possible, without putting in danger market integrity and investor protection.
The capital markets union, Madam Commissioner, is crucial for rebuilding the EU’s economy after coronavirus. It is also crucial for the long—term sustainability of our monetary union, and it is also very important for increasing efficient absorption of risks within the monetary union.
So I really would ask you to speed up the work on this capital markets union. It is in all our interests. 
"
Johan VAN OVERTVELDT,2021-02-09,NL,Establishing the Recovery and Resilience Facility (debate),https://www.europarl.europa.eu/doceo/document/CRE-9-2021-02-09-INT-2-024-0000_NL.html,"  Johan Van Overtveldt,  namens de ECR-Fractie. – Voorzitter, de rapporteurs en andere sprekers hebben het al uitgebreid gehad over de kenmerken van dit fonds dat absoluut noodzakelijk is om onze economie weer op de rails te krijgen, zoals het heet. Maar ik zou een andere insteek willen presenteren in mijn beschouwing. 
Ik beschouw dit fonds als een nieuwe kans voor de Commissie, een nieuwe kans om dit instrument in goede banen te leiden, ervoor te zorgen dat de kwaliteit, duurzaamheid en effectiviteit van de projecten gegarandeerd wordt. Ik mag hopen dat deze herkansing gegrepen wordt, want de eerste en grote kans om dat herstel te stutten – namelijk een snelle en efficiënte vaccinatie bevorderen in de hele Unie – heeft de Commissie laten liggen. 
Begrijp mij niet verkeerd: ik sta volledig achter de Europese coördinatie. Met name voor kleine lidstaten zou het zonder coördinatie nog veel moeilijker geworden zijn. Maar daarom is het net zo teleurstellend dat de Commissie onvoldoende invulling gegeven heeft aan die coördinerende rol. Te traag gestart, allerhande manoeuvres waardoor de achterstand uiteindelijk nog vergroot werd en onduidelijkheden over contracten – met een confrontatie met de farmasector als onvermijdelijk gevolg. En onderweg is men er ook nog in geslaagd het vertrouwen te schaden. Alle verklaringen en excuses ten spijt echt geen fraai parcours.
De Commissie stelde zich bij haar aantreden als doel om te evolueren naar een geopolitieke speler. Dat klonk velen van ons toen als muziek in de oren. Maar met wat de afgelopen weken allemaal is gebeurd, heeft men ongeveer het omgekeerde bereikt. Er is naar mijn gevoel veel respect en vertrouwen verloren gegaan, bij de internationale spelers, intern in de Commissie en ik durf vermoeden ook vanwege de regeringsleiders.
"
Johan VAN OVERTVELDT,2021-02-08,EN,European Central Bank – annual report 2020 (debate),https://www.europarl.europa.eu/doceo/document/CRE-9-2021-02-08-INT-1-030-0000_EN.html,"  Johan Van Overtveldt,  on behalf of the ECR Group. – Mr President, I would like to thank Ms Lagarde and Mr Dombrovskis for being here. In the context of the report we are discussing today, I would like to make four remarks and, of course, ask them some related questions.
First of all, I think it’s more than fair to say that, given the circumstances that have fallen upon us, we are still in a very unusual situation with respect to the stance of monetary policy, with huge balance sheets increasing further by the day and negative nominal policy rates. A return to a more normal policy stance is, of course, not for tomorrow, not for next week, and probably not for next month either, but I think it would be good to be more explicit about the signposts that the path to normality will be.
Secondly, we see today unmistakeable signs of major bubbles in equity markets and other financial markets, all more or less linked to what I would call the overabundance of liquidity. These bubbles are a constant threat to financial stability, and by now we all know that financial stability is, of course, closely linked to price stability: the major objective of monetary policy in the euro area. I think it’s time to rethink the stance of monetary policy by taking these elements – bubbles, financial stability dangers – more explicitly into consideration.
Thirdly, Thomas Piketty and 150 other economists have called, very recently, for the cancellation of government debt by the ECB. I would be inclined to ask whether you share that opinion, but I think that is a superfluous question. But do you think the ECB statutes allow for such an action?
Fourthly, when a government crisis looms in a highly indebted country within the euro area, it always tends to make financial markets more nervous overnight, which – overnight – also tends to lead to increasing spreads. My question is: does the ECB consequently stand ready to intervene in such circumstances in order to keep these spreads down?
"
Johan VAN OVERTVELDT,2021-01-20,NL,Social and employment crisis in the COVID-19 pandemic and the EU's response in the Recovery Plan and the MFF (debate),https://www.europarl.europa.eu/doceo/document/CRE-9-2021-01-20-INT-3-189-0000_NL.html,"  Johan Van Overtveldt,  namens de ECR-Fractie. – Voorzitter, collega’s, commissaris, staatssecretaris, voor eind vorig jaar hebben we een akkoord bereikt over de meerjarenbegroting en het coronafonds. Dat is echter niet het einde van het werk. Dat is eigenlijk pas het begin van het werk. We moeten er nu voor zorgen dat die middelen zo snel mogelijk in de economie geïnjecteerd geraken. Hierbij dus een oproep aan alle lidstaten om zo snel mogelijk voor ratificatie te zorgen. 
Besteding van die middelen moet het herstel stutten, voor jobcreatie zorgen en ons toelaten onze gezondheidssystemen te versterken, maar ook – en dit wordt vandaag vaak uit het oog verloren – de schuldenbergen die nu ontstaan en die elke dag verder aanzwellen, beheersbaar te houden. Dat kan enkel met economische groei. Halen we die groei niet, dan krijgen we inflatie en/of faillissementen van soevereine staten. Geen van beide is een aanlokkelijke evolutie en zal het Europese huis zeker verder onder druk zetten. Dus hopelijk worden deze fondsen goed besteed, komt die economische groei er en gebeurt er niet wat we toch een beetje te veel hebben zien gebeuren met de vaccins. 
Vaccins bieden dé uitweg uit de coronapandemie en – laten we het als politici maar toegeven – de wetenschappers hebben meer dan hun werk gedaan. We hebben vandaag die vaccins beschikbaar, iets wat alle lof verdient. Toch hebben de EU en de lidstaten voor een stuk weer nagelaten de toegevoegde waarde te bieden die Europa echt zou moeten bieden. Cruciale kansen werden gemist. De keuze voor de aankoop van een portfolio van vaccins vind ik zeer verdedigbaar en legitiem, maar ze moet ook wetenschappelijk onderbouwd zijn. In de Duitse pers circuleren nu verhalen als zou Europa te laat en te weinig vaccins besteld hebben omwille van Franse belangen. Dat creëert de perceptie van politiek gemarchandeer, wat in de huidige omstandigheden uiteraard totaal onaanvaardbaar is. 
Zelfs indien er voldoende vaccins voorhanden zijn, zijn er blijkbaar ook nog andere problemen. In België dreigt vandaag een tekort aan spuiten en injectienaalden, de zoveelste voorraadsaga. Doet dit probleem zich ook in andere lidstaten voor en welke Europese oplossingen zijn daarvoor mogelijk? Daar moeten we echt wel antwoorden op krijgen.
"
Johan VAN OVERTVELDT,2020-12-16,NL,"Conclusions of the European Council meeting of 10-11 December 2020 – MFF, Rule of Law Conditionality and Own Resources – Council regulation laying down the multiannual financial framework for the years 2021 to 2027 – Proposal for an Interinstitutional Agreement between the European Parliament, the Council and the Commission on budgetary discipline, on cooperation in budgetary matters and on sound financial management, as well as on new own resources, including a roadmap towards the introduction of new own resources – Regulation on the protection of the Union’s budget in case of generalised deficiencies as regards the rule of law in the Member States (debate)",https://www.europarl.europa.eu/doceo/document/CRE-9-2020-12-16-INT-3-021-0000_NL.html,"  Johan Van Overtveldt,  namens de ECR-Fractie. – Als voorzitter van de Begrotingscommissie en delegatieleider van het onderhandelingsteam voor het MFK, ben ik zeer tevreden met het akkoord dat we bereikt hebben. Vanuit dat mandaat heb ik samen met de collega’s consistent en actief de consensus binnen het Parlement vertolkt en verdedigd. 
Het Parlement is erin geslaagd om zijn eigen accenten te leggen en om de middelen voor toekomstgerichte programma’s gericht op scholing, innovatie, technologische vernieuwing en ontwikkeling te vrijwaren en zelfs te versterken. Dit zijn de programma’s waarin de EU echte meerwaarde kan creëren en het verschil kan maken. 
Maar binnen de meerjarenbegroting zijn er nog steeds een aantal vastgeroeste beleidskeuzes aanwezig die aandacht en middelen blijven opeisen. De shift richting de toekomst had wat mij betreft nog een stuk uitgesprokener mogen zijn. De EU lijkt toch geregeld een beetje een probleem te hebben om het juiste ambitieniveau te vinden en dat geldt ook voor het klimaatbeleid. 
Europa kan en mag de kar trekken voor duurzame transitie. Maar toch roept de nieuwe doelstelling van 55 % CO2-reductie tegen 2030 een aantal vragen op. Neem de impactbeoordeling van deze 55 %. Er is nog geen ernstige analyse op lidstaat- en sectorniveau beschikbaar. De impact van de COVID-19-pandemie is volgens mij ook onvoldoende meegenomen, evenals bijvoorbeeld de impact inzake koolstoflekkage en kmo’s. 
De meeste van deze bezorgdheden die ik zojuist heb geformuleerd, zijn trouwens ook zeer duidelijk aanwezig in de kritische analyse van het eigen onderzoekscentrum van het Parlement, het EPRS. Het lijkt me bijzonder zinvol om over die studie een debat te hebben. 
Verder moet het duidelijk zijn dat elke regio andere mogelijkheden en opportuniteiten heeft om de uitstoot kostenefficiënt te verminderen. Vlaanderen bijvoorbeeld is een kleine en dichtbevolkte regio met beperkte open ruimte en met belangrijke energie-intensieve industriële clusters. Europa moet rekening houden met dit type van verscheidenheid. 
"
Johan VAN OVERTVELDT,2020-12-14,NL,New general budget of the European Union for the financial year 2021 (debate),https://www.europarl.europa.eu/doceo/document/CRE-9-2020-12-14-INT-1-028-0000_NL.html,"  Johan Van Overtveldt,  voorzitter BUDG. – Voorzitter, ik ben tevreden over het feit dat we – in toch wel moeilijke omstandigheden – vrij snel een akkoord hebben kunnen bereiken over het budget 2021. 
Het is inderdaad een heel bijzonder jaar geweest met COVID-19, maar uiteraard ook met heel intense onderhandelingen over het MFK en over het herstelplan. Dat heeft ertoe bijgedragen dat de kalender voor de onderhandeling voor het budget 2021 erg onder druk kwam te staan. Die omstandigheden hebben ervoor gezorgd dat zowel het Parlement als de Raad als de Commissie genoopt waren om zich aan te passen en efficiënt te werken. Ik houd er dan ook aan om zowel de rapporteurs van het Parlement als ambassadeur Clauss van de Raad en commissaris Hahn van de Commissie te bedanken voor hun opmerkelijk aanpassingsvermogen en realisme in deze onderhandelingen. 
Het Parlement heeft zich constructief getoond maar we blijven alert. De transcripties van de akkoorden moeten conform de afspraken zijn. We hebben zowel in de onderhandelingen voor het MFK als in die voor de begroting 2021 aangegeven dat we ons zullen blijven verzetten tegen verkeerde interpretaties. 
Toekomstgerichte programma’s worden opnieuw versterkt, dat is toch ook wel de boodschap van het budget 2021. De extra investeringen in bijvoorbeeld de trans-Europese vervoersnetwerken en het digitale Europa beantwoorden aan de verwachtingen van de EU-burgers. Ik ben ervan overtuigd dat de rapporteurs zeker nog op een aantal andere specifieke elementen van het budgettair akkoord zullen ingaan.
De focus op innovatieve en toekomstgerichte programma’s is ook in lijn met het akkoord over de meerjarenbegroting. Al vind ik persoonlijk – en dat wil ik hier echt extra onderlijnen – dat die shift meer uitgesproken had mogen zijn. Europa kan op mondiaal niveau echt het verschil maken, als het dat wil. Door vooruit te denken, door in te zetten op scholing, op innovatie, op onderzoek. Europa kan zich hier onderscheiden op domeinen waarop het echt een meerwaarde kan bieden. Maar bovenal zou Europa zichzelf hiermee een zeer grote dienst bewijzen, want uiteraard zijn net die uitgaven en investeringen zo belangrijk voor groei, jobcreatie en concurrentievermogen.
Na decennia van – laat me zeggen – eerder “klassieke” begrotingen is die shift in de uitgaven voorzichtig ingezet. Die had – ik herhaal het – wat mij betreft nog meer uitgesproken mogen zijn, maar het is anderzijds toch wel opmerkelijk dat het onderhandelingsteam van dit Parlement heeft moeten strijden om toekomstgerichte programma’s te vrijwaren en te versterken. Dat betekent dat er nog steeds een aantal vastgeroeste beleidskeuzes aanwezig zijn die de aandacht en middelen blijven opeisen. Het is niet omdat we “het altijd zo gedaan hebben”, dat het altijd zo moet blijven. 
De Europese Unie moet zichzelf continu in vraag durven stellen en de efficiëntie van beleidsopties meten, objectief beoordelen en bijsturen waar het nodig is. Ik hoop dat de Europese beleidsactoren – en zeker ook de lidstaten – de volgende jaren moed aan de dag zullen leggen om echte troefkaarten uit te spelen, bijvoorbeeld en niet in het minst inzake onderzoek, ontwikkeling en infrastructuur. 
Dit brengt me bij een tweede vaststelling. We kunnen onze innovatieve sectoren versterken door de juiste beleidskeuzes te maken en uiteraard door daar ook de nodige budgetten aan te koppelen. Het vraagt echter ook om een doorgedreven algemene strategie. Als we bijvoorbeeld naar de positie en de houding van de grote techbedrijven kijken, dan is de conclusie overduidelijk: de monopoliepositie van deze giganten begint alsmaar problematischere vormen aan te nemen. 
Ere wie ere toekomt: commissaris Vestager was een van de eersten die hierin een aantal bakens heeft verzet en grenzen heeft verlegd, met wisselend succes, maar toch ook met volharding. Daarvoor verdienen zij en de Commissie alle lof. Maar het probleem is duidelijk niet van de baan, verre van.
Als ik lees en zie dat de vijf grote techbedrijven vandaag over ruim 500 miljard euro – bijna 600 miljard dollar – aan liquide middelen beschikken, dat is meer dan het bbp van mijn land België, waar wij ons bevinden. Dat is gigantisch, dat is verbijsterend, en dat bewijst dat deze bedrijven – en dat is uiteraard eufemistisch uitgedrukt – niet werken in normale competitieve omstandigheden.
In plaats van ons blind te staren op hoe die grote jongens belast kunnen worden – let wel, ik heb daar absoluut geen probleem mee, integendeel, al lijkt het soms toch wel een strijd om symbolen en perceptie – moet dit probleem ten gronde aangepakt worden. Een digitaks gaat het landschap in die sector niet substantieel veranderen. Sterker nog: die heffing zal hoe dan ook minstens gedeeltelijk, rechtstreeks of onrechtstreeks, op de consument, op de gebruiker afgewenteld worden.
Ik ben ervan overtuigd dat er dringend hefbomen moeten ontwikkeld worden om in alle innovatieve sectoren de nodige evenwichten te bewaken.
Terwijl wij investeren in onze innovatieve starters en groeiers, dreigen zij versmacht te worden door die giganten omdat ze willens nillens in een fuik gedreven worden. Dat is cynisch, dat is onwenselijk, en dat gaat in ieder geval regelrecht in tegen de doelstellingen van een toekomstgericht Europa.
Collega’s, ik hoop dat we de krachten kunnen bundelen om samen verder te werken aan een toekomstgedreven strategie voor burgers en bedrijven.
"
Johan VAN OVERTVELDT,2020-11-11,EN,"Multiannual Financial Framework (including Own Resources), Rule of Law Conditionality Mechanism and the Recovery Fund for Europe (debate)",https://www.europarl.europa.eu/doceo/document/CRE-9-2020-11-11-INT-1-038-0000_EN.html,"  Johan Van Overtveldt (ECR),  on behalf of the ECR Group. – Mr President, yesterday we concluded negotiations on the European Multiannual Financial Framework (MFF). These negotiations have been intense, or intensive, because all those engaged were fully aware of what was at stake.
First of all, I want to thank all the delegations involved, the Council and the Commission, but certainly also my colleagues in the negotiating team – most of them are present here today – for their efforts and their constructive cooperation during those weeks.
It’s fair to say that we have been working hard and we needed to work hard because we were faced with a fait accompli. The July conditions of the Council conclusions were untouchable: that’s what we heard and that’s what we had to change because we thought there was a lot wrong in those conclusions. We fought for our priorities and there can be some satisfaction with what we reached or what we achieved.
From the start of the negotiations, I emphasised very much that it is very important that we strengthen the future-oriented, innovation-oriented programmes like Horizon, InvestEU, Erasmus... and EU4Health, of course. When drawing up the budget for 2020 we already made an important change in that direction, and that has been strengthened now. Additional resources will be available for all those things that are crucial – for future jobs, future growth, future competitiveness and also, certainly for the fight against climate change.
Compared to the European Council’s conclusion of July, we have EUR 15 billion extra for these flagship programmes. And let me especially draw your attention to the fact that for EU4Health, we have been able to triple the budget, and we also secured that adequate new resources are available, or will be available, to honour the considerable future burden of the EUR 750 billion for the Next Generation EU.
With the conclusion of these negotiations, the Recovery and Resilience Facility (RRF) can finally be activated. This is absolutely important to get us over and beyond the crisis, and it’s up to the Council now. We’ve heard repeatedly in recent months and weeks that it is Parliament that is stalling, Parliament that is delaying, Parliament that is responsible for this or that. Well, the short answer to these allegations is no! Parliament has done what it is supposed to do – defend its priorities, act constructively and fight and try to find a compromise in a positive spirit. The train is on track. The Council should make sure that it can leave the station.
"
Johan VAN OVERTVELDT,2020-10-06,NL,Conclusions of the Special European Council meeting of 1 and 2 October 2020 - Preparation of the European Council meeting of 15 and 16 October 2020 (debate),https://www.europarl.europa.eu/doceo/document/CRE-9-2020-10-06-INT-2-033-0000_NL.html,"  Johan Van Overtveldt (ECR).   – Voorzitter, collega’s, het is nogal duidelijk dat we in een penibele situatie zitten als gevolg van een aanhoudende gezondheidscrisis met verregaande sociaal-economische gevolgen. Er heerst grote onzekerheid rond wat er met de vaccins kan gebeuren, rond de effectiviteit van een aantal anticoronamaatregelen, rond de economische vooruitzichten op korte en op middellange termijn enzovoort. 
Die onzekerheid zorgt ervoor dat de neerwaartse spiraal negatief doorgetrokken wordt in plaats van zich te keren, en het is absoluut noodzakelijk dat op alle publieke beleidsniveaus krachtdadig opgetreden wordt om die negatieve spiraal te keren. Op dat vlak schiet de EU vandaag toch wel tekort. 
Ik verwijs hier bijvoorbeeld naar de onderhandelingen over de nieuwe meerjarenbegroting en de faciliteit voor herstel en veerkracht. Klare, duidelijke en toekomstgerichte maatregelen inzake deze materies zouden al een groot verschil kunnen maken en zouden een heel stuk onzekerheid kunnen wegnemen. Maar dat signaal blijft uit. De effectieve lancering van dat broodnodige herstelfonds laat op zich wachten. Dat heeft absoluut niets te maken met de houding van het Parlement. Dat heeft alles te maken met het feit dat er vanuit de Raad geen of nauwelijks zinvolle voorstellen komen op suggesties die het Parlement doet om de maatregelen die thans voorliggen te verbeteren. 
Ik kan alleen maar de hoop uitdrukken dat deze situatie snel keert en dat we snel zinvolle antwoorden krijgen op uiterst zinvolle voorstellen.
"
Johan VAN OVERTVELDT,2020-10-06,NL,European Climate Law (debate),https://www.europarl.europa.eu/doceo/document/CRE-9-2020-10-06-INT-2-192-0000_NL.html,"  Johan Van Overtveldt (ECR).   – Voorzitter, collega’s, commissaris, mijn delegatie steunt het doel van klimaatneutraliteit op EU-niveau tegen 2050. Europa kan een voortrekkersrol spelen inzake de duurzame transitie. Doelstellingen op korte en op lange termijn zijn nodig, niet in het minst om investeerders meer zekerheid te bieden. 
Ambitie tonen is een goede zaak, maar ik maak me toch wel zorgen over het opbod dat duidelijk aan de gang is en waarbij maatschappelijke en economische gevolgen weleens uit het oog worden verloren, zoals bijvoorbeeld in verband met het optrekken van het uitstootverminderingspercentage. Bovendien verwacht dit Parlement dat elke lidstaat tegen 2050 klimaatneutraal zou zijn – of zou moeten zijn –, terwijl we nog geen impactbeoordeling op niveau van elke lidstaat hebben. Vlaanderen bijvoorbeeld – en ik wijs hiermee uiteraard op de grote diversiteit onder de lidstaten –, is een kleine en dichtbevolkte regio met uitgebreide energie-intensieve clusters waar letterlijk honderdduizenden jobs van afhangen. 
Ik hoor collega’s pleiten voor een energiesysteem dat gebaseerd is op hernieuwbare energie, maar zonder kernenergie is klimaatneutraliteit een illusie. Wij pleiten en zullen blijven pleiten voor een haalbaar en betaalbaar klimaatbeleid dat welvaart en concurrentiekracht ook mee centraal stelt.
"
Johan VAN OVERTVELDT,2020-07-23,NL,Conclusions of the extraordinary European Council meeting of 17-21 July 2020 (continuation of debate),https://www.europarl.europa.eu/doceo/document/CRE-9-2020-07-23-INT-1-041-0000_NL.html,"  Johan Van Overtveldt (ECR).   – Voorzitter, de Europese Raad heeft een akkoord bereikt. Dat was ook erg nodig, want de Europese instellingen konden en kunnen het zich niet veroorloven te verglijden in een impasse op een moment dat de COVID-pandemie nog altijd om zich heen slaat en in zware sociaal-economische gevolgen resulteert. 
Het voorliggende herstelfonds biedt de nodige hefbomen om toe te laten dat onze economieën snel herstellen, maar er zitten toch wel wat losse eindjes aan. Ik pik er twee uit. Het eerste punt betreft de conditionaliteit, waar het akkoord in een emergency break voorziet. Het is nogal onduidelijk, vind ik, hoe dat zou moeten gaan functioneren, of dat überhaupt zal gaan functioneren en wat er gebeurt in geval van een deadlock op dat niveau. Tweede punt van onduidelijkheid is zeker en vast ook de terugbetaling, waarbij ik wel bepaalde principes zie, bepaalde contouren van hoe dat moet gebeuren, maar waarvan de concrete uitwerking van hoe we dat dan gaan doen – en het gaat toch over 750 miljard euro – op dit moment absoluut nog niet vastligt en gegarandeerd in de nabije en iets verdere toekomst nog een aantal discussies gaat opleveren. 
Verder blijf ik toch ook vragen hebben bij de gehanteerde criteria, meer bepaald de historische werkloosheid, waar ik toch een stuk omgekeerde rekenkunde meen te onderkennen. Tot slot betreur ik ten zeerste dat het akkoord dat de Raad bereikt heeft, snijdt in de meerjarenbegroting wat betreft innovatieve en researchprogramma’s. Dat zijn net de dingen die we nodig hebben om onze economie sterker en weerbaarder te maken. 
"
Johan VAN OVERTVELDT,2020-07-08,NL,Conclusions of the European Council meeting of 19 June 2020 - Preparation of the European Council meeting of 17-18 July 2020 (debate),https://www.europarl.europa.eu/doceo/document/CRE-9-2020-07-08-INT-1-092-0000_NL.html,"  Johan Van Overtveldt,  namens de ECR-Fractie. – Voorzitter, ik denk dat het een understatement is te zeggen dat de coronacrisis het economisch weefsel, de maatschappij in het algemeen, serieus door elkaar geschud heeft. De zwaarste economische crisis sinds 100 jaar. Het is nu aan de overheden – en daar horen uiteraard ook de Europese instellingen bij – om aan burgers en bedrijven de nodige zekerheid te bieden, want burgers en bedrijven dreigen kopje-onder te gaan in een tsunami van onzekerheid. Het herstelfonds dat voorgesteld is, bevat zeker hefbomen die daaraan kunnen bijdragen, maar ik denk dat we dat vooral in een dynamisch perspectief moeten zien. 
We weten niet waartoe dit allemaal nog gaat leiden. Er kunnen nieuwe lockdowns komen. De situatie die we nu meemaken, heeft vast en zeker gevolgen die we nog niet kennen of die we nog niet juist kunnen inschatten. De dynamiek van deze crisis is dus van groot belang. We moeten de exacte impact op langere termijn nog continu inschatten en bijsturen, of bijsturen en inschatten. Dat geldt trouwens ook voor wat betreft de gevolgen van de brexit.
Het komt er nu met andere woorden op aan om de weerstand, de veerkracht, de resistentie van onze maatschappij en onze economie te verhogen. Om burgers en bedrijven door de turbulentie die we nu meemaken te leiden, pleit ik ervoor om in het kader van de onderhandelingen over de meerjarenbegroting de vernieuwing van de economie, de innovatieve programma’s, absoluut voorrang te geven en te laten primeren. 
Voor wat betreft de onderhandelingen over de meerjarenbegroting is het – denk ik – heel duidelijk dat het Parlement al een hele tijd geleden, ook recentelijk, haar objectieven en desiderata duidelijk verwoord heeft. Daar is nooit de minste discussie over geweest. Daar is trouwens in het Parlement grote unanimiteit over. Ik roep dan ook alle betrokkenen, zeker ook de Raad en de Commissie, op om er alles aan te doen om een interinstitutionele blokkering te vermijden. De kans daarop is reëel, maar we moeten dat tot elke prijs vermijden. 
Ik ben mijn interventie begonnen door te wijzen op het belang van het bestrijden van onzekerheid. Als we tot die interinstitutionele blokkering zouden komen, dan gaan we pas echt zeer grote onzekerheid krijgen en gaan de Europese instellingen – wat nooit de bedoeling kan zijn – bijdragen aan een gebrek aan elan om tot een economisch en sociaal herstel te komen.
"
Johan VAN OVERTVELDT,2020-06-17,NL,Protecting European strategic sectors from foreign takeovers in a post-COVID world (continuation of debate),https://www.europarl.europa.eu/doceo/document/CRE-9-2020-06-17-INT-1-193-0000_NL.html,"  Johan Van Overtveldt,  namens de ECR-Fractie. – Voorzitter, elk initiatief om onze ondernemingen te beschermen tegen overnames, niet in het minst door Chinese groepen die staatssubsidies genieten, verdient alle lof en steun. China speelt het inderdaad niet volgens de internationale regels. De interne markt wordt continu afgeschermd. De juridische willekeur ten aanzien van buitenlandse investeerders is alomtegenwoordig en dat land speelt een vrij dominante rol in de steeds meer om zich heen grijpende cyberspacecriminaliteit.
Bescherming is goed, bescherming is prima, maar onvoldoende om ons ondernemingsweefsel zijn oude elan terug te geven, dat toch wel zwaargehavend is door deze crisis. Ik denk dat er op dat vlak twee maatregelen of twee ingrepen absoluut structureel noodzakelijk zijn. Een: versterking van de interne markt. Zonder die interne markt kunnen ondernemingen onmogelijk concurreren op de internationale markt. En twee, de realisatie van de interne kapitaalmarkt, die nodig is om de nodige fondsen voor bedrijven te genereren en om er ook voor te zorgen dat die middelen efficiënt gebruikt worden.
"
Johan VAN OVERTVELDT,2020-05-27,NL,EU Recovery package (debate),https://www.europarl.europa.eu/doceo/document/CRE-9-2020-05-27-INT-1-024-0000_NL.html,"  Johan Van Overtveldt,  namens de ECR-Fractie. – Voorzitter, ik ben zeer onder de indruk van de manier waarop onze burgers en onze ondernemingen op een flexibele, veerkrachtige en efficiënte manier met deze toch wel zeer diepe crisis omgaan. Wij moeten daar een voorbeeld aan nemen, en ook onze maatregelen moeten efficiënt zijn. Dat wil zeggen, als wij leningen en/of subsidies toestaan, moeten daar duidelijke voorwaarden aan verbonden zijn zodat het geld daar terechtkomt waar het ook het meeste nodig is. 
We moeten zeker ook in het oog houden dat er heel wat maatregelen kunnen worden genomen die niet onmiddellijk geld kosten. De interne markt versterken is absoluut noodzakelijk in deze crisis en we moeten ervoor zorgen dat ons bedrijfsweefsel beschermd is. Internationale groepen verzamelen fabuleuze bedragen waarmee ze duidelijk niet de beste van alle intenties hebben. We moeten daartegen beschermingsmechanismen in het leven roepen. 
Het gaat nu vooral over het besteden van het geld, maar ook over de financiering moet natuurlijk nagedacht worden. En ik denk dat het daarbij – maatschappelijk gezien – van zeer groot belang is dat we de mensen die werken en sparen niet laten bloeden bij die financieringsinspanningen. Bovendien moeten we ook goed beseffen dat er limieten zijn aan de wijze waarop of de intensiteit waarmee we steunen op de faciliteiten van de Europese Centrale Bank. Soms hebben we de illusie of wordt de illusie gewekt dat dat eindeloos is, maar dat is het natuurlijk niet, al was het maar omwille van de nadelige gevolgen die duidelijk merkbaar zijn en worden. In het kader van die gevolgen doe ik een oproep om een langlopend debat te beslechten. De bijdrage van de grote internetreuzen aan de inkomsten in Europa is te klein, veel te klein, en zij dienen een correcte bijdrage te leveren. Dat dient efficiënt te gebeuren, bij voorkeur op OESO-niveau, maar het is zeker aan Europa om op dit vlak het voortouw te nemen.
"
Johan VAN OVERTVELDT,2020-05-13,NL,"Conclusions of the extraordinary European Council meeting of 23 April 2020 - New MFF, own resources and Recovery plan (debate)",https://www.europarl.europa.eu/doceo/document/CRE-9-2020-05-13-INT-1-050-0000_NL.html,"  Johan Van Overtveldt,  namens de ECR-Fractie. – Voorzitter, voorzitters van Raad en Commissie, collega's, als we terugkijken op de voorbije weken, kunnen we volgens mij niet zeggen dat Europa uitgeblonken heeft door tijdige en coherente reactie op de pandemie. Maar dat kunnen we de komende weken goedmaken met de discussie over het meerjarig financieel kader en het herstelplan.
Wat dat herstelplan betreft, zullen wij morgen in het Parlement stemmen over een tekst die duidelijke indicaties bevat voor wat er nodig is. Die tekst zal trouwens ook door mijn fractie worden gesteund. Daarbij zal het om veel geld gaan. Dat is ook normaal. De omvang en ernst van deze crisis vereisen een substantiële budgettaire poot. Maar daarbij gaat nogal vaak de aandacht verloren voor zaken die niet direct geld kosten maar toch een substantiële bijdrage kunnen leveren aan de bestrijding van de pandemie en zeker ook aan het economisch herstel.
Onder meer Commissievoorzitter von der Leyen heeft al gewezen op het belang van de interne markt. Dat belang kan niet genoeg benadrukt worden. De interne markt speelt een cruciale rol voor het herstel van de economische activiteit en de werkgelegenheid.
Tweede punt, investeringen. Uiteraard zijn die belangrijk. Privé-investeringen, maar ook publieke investeringen. Het is volgens mij hoog tijd dat we afscheid nemen van een zeer rigide Eurostat-regel inzake de boeking van overheidsinvesteringen. Die remt echt een goede werking van de economie.
Een derde punt dat elke dag aan belang wint, is wat ik zou noemen de noodzaak aan geopolitieke bescherming. We zien internationale groepen en investeringsfondsen dagelijks miljarden ophalen op de internationale kapitaalmarkten. Zij doen dat uiteraard om hun liquiditeit te versterken, maar het is duidelijk dat ze ook een oorlogskas aan het maken zijn. Ik denk dat we vrij sterke maatregelen moeten nemen om vijandige overnames te beletten. Tijdelijke maatregelen, maar toch.
Tot slot moeten we vooral vastberadenheid tonen om de spiraal van angst en onzekerheid te breken, want vooral dat zal de komende weken en maanden op het herstel wegen.
"
Johan VAN OVERTVELDT,2020-04-16,NL,EU coordinated action to combat the COVID-19 pandemic and its consequences (continuation of debate),https://www.europarl.europa.eu/doceo/document/CRE-9-2020-04-16-INT-1-063-0000_NL.html,"  Johan Van Overtveldt (ECR).   – Voorzitter, de gedachte gaat nu uiteraard in de eerste plaats uit naar de overledenen en hun naasten, en zeker ook naar al diegenen die in de gezondheidszorg met tomeloze inzet dag in, dag uit tegen deze pandemie ingaan. Deze pandemie zal ook een diep economisch spoor trekken. Ik denk dat dit in vergelijking met de financiële crisis erger is, en erger zal worden. Het is dus ook logisch dat de overheden alle zeilen moeten bijzetten om de best mogelijke omstandigheden te creëren voor een economisch herstel, waarbij uiteraard – en dat zal delicaat zijn – het goede evenwicht moet behouden worden tussen consideraties inzake gezondheidszorg en aan de andere kant dat economisch herstel, jobs en welvaart. 
Dit is ook het moment om de grote projecten onder de loep te blijven nemen of onder de loep te houden. Wij blijven voorstander van een duurzame transitie waarbij toekomstgerichte innovatie en competitiviteit centraal staan. Die doelstellingen moeten wel maximaal ingepast worden in een strategie van economisch herstel. Het pakket van de Eurogroep zal zeker ondersteuning bieden, maar de grote financiële bazooka blijft natuurlijk het beleid van de Europese Centrale Bank, zoals het nu is en uitgetekend is. 
Ik roep op tot solidariteit, solidariteit tussen lidstaten en regio’s, waarbij de middelen moeten terechtkomen waar ze het meest nodig zijn en ook op de juiste manier gebruikt worden. 
"
Johan VAN OVERTVELDT,2020-03-26,NL,European coordinated response to the COVID-19 outbreak (debate),https://www.europarl.europa.eu/doceo/document/CRE-9-2020-03-26-INT-1-056-0000_NL.html,"  Johan Van Overtveldt (ECR).   – Voorzitter, ik kan mij niet aan de indruk onttrekken, en met mij denk ik heel veel burgers, dat de Europese Unie de voorbije periode niet echt aanwezig was in deze moeilijke tijden. En dan heb ik het niet over bevoegdheden, maar wel over de coördinerende en de faciliterende rol die de Unie moet kunnen spelen. 
Wat de lidstaten betreft, die zou ik willen oproepen om het uiterste te doen, echt het uiterste, om het sociaaleconomisch weefsel overeind te houden, om jobs te redden, om koopkracht intact te houden en ook vooral – overkoepelend – om de onzekerheid, die al zo groot is, toch te reduceren. Om deze maatregelen kracht bij te zetten, kan de Europese Unie, moet de Europese Unie steun bieden door geen administratieve of budgettaire hindernissen op te werpen en door maximale flexibiliteit toe te staan op het vlak van die nationale initiatieven. Dit geldt niet in het minst ook voor de meerjarenbegroting die, zoals we allemaal weten, in de steigers staat. De onderhandelingen hierover – dat is denk ik toch wel duidelijk nu – zullen voor een heel groot stuk geheroriënteerd moeten worden. De meerjarenbegroting en de onderhandelingen zullen maximaal, flexibel en wendbaar moeten zijn om het hoofd te bieden aan deze crisis en aan de gevolgen van deze crisis. Ik ga er trouwens ook van uit dat iedereen nu wel inziet dat we ook een contingency plan voor deze situatie moeten hebben. 
Tot slot wil ik oproepen tot een maximale focus op het bedwingen van deze crisis en haar gevolgen. En als dat dan betekent dat andere programma’s, zoals ook de Green Deal, bijgestuurd moeten worden, wel so be it. De urgentie, de prioriteit en de ambities moeten nu elders liggen.
"
Johan VAN OVERTVELDT,2020-03-10,NL,Conclusions of the special European Council meeting of 20 February 2020 on the Multiannual Financial framework (debate),https://www.europarl.europa.eu/doceo/document/CRE-9-2020-03-10-INT-2-149-0000_NL.html,"  Johan Van Overtveldt (ECR).   – Voorzitter, over het MFF is al veel gezegd en er zal nog heel veel over gezegd worden. Ik zou van deze gelegenheid gebruik willen maken om twee specifieke punten te maken.
In het voorstel van president Michel zijn er bovenop hetgeen al in de Finse voorstellen stond heel veel besparingen en enkele daarvan zelfs zeer drastisch. Ik denk bijvoorbeeld aan het Europees Defensiefonds, min 39 %, de faciliteit voor militaire mobiliteit, min 74 %. Ik denk dat we ons de vraag moeten stellen of, als je dat soort besparingen gaat doen, wat er nog rest van dergelijke programma’s zinvol blijft, of je niet onder een bepaalde drempel zakt waaronder de efficiëntie van dergelijke programma’s komt te vervallen.
Tweede punt. Er zitten ook besparingen rond innovatiebestedingen in. Nu, als er één soort uitgaven van de Europese Unie is die hun deugdelijkheid bewezen hebben, die ook inzetten op de gemeenschappelijke toekomst, en die ook thuishoren op het Europees vlak omwille van de schaalvoordelen, dan zijn het wel die innovatie-uitgaven.
Ik denk dat het niet gepast is om daarop in deze tijden van zeer sterke technologische evolutie te besparen, en ik denk dat we die twee elementen in de komende besprekingen over het MFF zeker moeten meenemen.
(De spreker stemt ermee in te antwoorden op een “blauwe kaart”-vraag (artikel 171, lid 8, van het Reglement)) 
"
Johan VAN OVERTVELDT,2020-03-10,EN,Conclusions of the special European Council meeting of 20 February 2020 on the Multiannual Financial framework (debate),https://www.europarl.europa.eu/doceo/document/CRE-9-2020-03-10-INT-2-151-0000_EN.html,"  Johan Van Overtveldt (ECR),  blue-card answer. – I totally agree with your argument that of course we need to get the budget in order, and I think it is certainly not the fault of the Parliament that at this moment in time we are not further ahead in these negotiations.
I would like to make a further point on what you said. I think it’s also time that we got to work on a contingency plan because, if nothing is done, certain programmes will end at the end of this year, full stop. So a contingency plan on the part of the Commission is greatly needed.
"
Johan VAN OVERTVELDT,2020-02-12,NL,Preparation of the Extraordinary European Council Meeting of 20 February 2020 on the Multiannual Financial Framework (debate),https://www.europarl.europa.eu/doceo/document/CRE-9-2020-02-12-INT-3-031-0000_NL.html,"  Johan Van Overtveldt (ECR).   – Voorzitter, er wordt ons een enorme opportuniteit geboden door de huidige constellatie van de Europese instellingen. We hebben een pas verkozen parlement met 60 % nieuwe leden, er is een nieuwe Commissie met steile ambities en er is een vers aangestelde Europese president. Het is eigenlijk uniek dat we aan de start van de onderhandelingen rond het MFK een dergelijke institutionele convergentie zien. Aan de Raad zou ik nogmaals met aandrang willen zeggen dat een meerderheid in het Parlement – met 60 % nieuwe leden, zoals gezegd – niet zomaar voor lief kan genomen worden. 
De Commissie von der Leyen stelt ambitieuze doelen op het vlak van het klimaat, inzake digitalisering, inzake haar geopolitieke rol. Dat zijn prioriteiten die van groot belang zijn voor onze toekomst, voor de toekomst van de welvaartsstaat, voor onze competitiviteit. Maar daar moeten ook middelen voor zijn. Vandaar het belang van deze begroting. 
Ik wil ook waarschuwen voor financiële avonturen. Als ik sommige commissarissen hoor zeggen dat de Green Deal hoe dan ook voortgeduwd zal worden, of er nu financiering is of niet, dan vind ik dat behoorlijk onverantwoord. Met dat soort uitspraken jaag je namelijk – denk ik – investeerders die je absoluut nodig hebt eerder weg dan dat je ze aantrekt. 
Tot slot wil ik ook nog blijven benadrukken dat we erop moeten toezien dat performantie van alle programma’s gegarandeerd wordt. Elke euro die wordt uitgegeven door de EU moet een meerwaarde bieden voor de Europese burger.
"
Johan VAN OVERTVELDT,2020-02-11,EN,European Central Bank - annual report 2018 (debate),https://www.europarl.europa.eu/doceo/document/CRE-9-2020-02-11-INT-2-151-0000_EN.html,"  Johan Van Overtveldt,  on behalf of the ECR Group. – Mr President, Madame Lagarde, I think price stability was and remains the primary objective of the ECB. You cannot have price stability without financial stability; financial stability is a precondition for price stability. Now what do we see in the world and in Europe today? Extreme low interest rates, strongly-reduced credit spreads, softened credit terms, feverish mergers and acquisition activity, high levels of speculative IPOs, spectacular growth of shadow banking, equity valuations totally out of line with historic price-earnings ratios, and USD 15 trillion of negative-yielding debt. I think it’s fair to say, if you see those eight developments all together, that financial stability is under a lot of pressure – and that’s an understatement. Unconventional monetary policies have been contributing to these developments and so should really be, basically, fundamentally reconsidered.
"
Johan VAN OVERTVELDT,2020-01-14,NL,"Sustainable investment plan, just transition fund and Roadmap on Social Europe (debate)",https://www.europarl.europa.eu/doceo/document/CRE-9-2020-01-14-INT-2-169-0000_NL.html,"  Johan Van Overtveldt,  namens de ECR-Fractie. – Voorzitter, heren commissarissen, u hebt net bevestigd wat ik als vrees geuit heb in december: de Green Deal is een voluntaristisch plan met een prijskaartje van 1 000 miljard euro. Maar er is toch wel enige spraakverwarring, want is deze 1 000 miljard dezelfde als de 1 000 miljard waar ik van de EIB over hoor? Ook de extrapolatie van de middelen, dan weer over zeven jaar, dan weer over tien jaar, zorgt voor onduidelijkheid. U neemt bovendien ook een voorschot op de meerjarenbegroting. Deze onderhandelingen lopen nog, en ook een akkoord is absoluut nog niet in zicht. Ook de eigen middelen lijken niet duurzaam, want uiteraard, een plastictaks is bijna per definitie een aflopende opbrengst. Vervolgens legt u een zware last op de schouders van de EIB. Er is uiteraard een groot verschil tussen geld mee mobiliseren en zelf financieren. Het is essentieel dat de EIB haar AAA-status behoudt en ik roep de EIB dan ook op haar solide positie te bewaken. 
Ook inzake het transitiemechanisme hinkt de Commissie op twee benen. Enerzijds staat het fonds open voor alle lidstaten, anderzijds is het duidelijk de bedoeling om de lidstaten die op de rem staan met geld over de streep te trekken. Het fonds dreigt al zo’n gevaarlijke grabbelton te worden die de lidstaten verdeelt. We zijn absoluut voor een circulaire economie, maar tegen het recycleren van beloftes en geld. We lopen niet warm voor creatieve boekhouding en zeker niet voor financiële avonturen. We willen inzetten op innovatie en concrete, werkbare actie.
"
Johan VAN OVERTVELDT,2019-12-18,NL,Conclusions of the European Council meeting of 12 and 13 December 2019 (debate),https://www.europarl.europa.eu/doceo/document/CRE-9-2019-12-18-INT-3-076-0000_NL.html,"  Johan Van Overtveldt (ECR).   – Voorzitters, collega's, de filosofie achter de Green Deal verdient steun. Er is een duurzame, realistische transformatie nodig om de klimaatuitdagingen aan te gaan. De Raad stelt in zijn conclusies terecht dat daarvoor onderzoek, ontwikkeling en innovatie noodzakelijk zijn. Commissaris Vestager zei het deze week treffend: technologie is geen leuk extraatje om de klimaatuitdagingen aan te gaan, technologie is essentieel. Maar de Green Deal staat of valt met de financiering en daaromtrent zijn nog heel wat onbekenden, uiteraard ook gelinkt aan de meerjarenbegroting. De Green Deal vergt bijkomende middelen bovenop de 260 miljard euro die tot nu toe zijn uitgetrokken om de doelstellingen voor 2030 te halen. Ik kijk uit naar die financieringsmaatregelen. Over de meerjarenbegroting zei voorzitter Michel dat hij “in nauwe samenwerking met de Commissie naar een compromis zoekt”. Ik zou de voorzitter erop attent willen maken dat ook het Parlement nodig is om dat compromis te vinden.
"
Johan VAN OVERTVELDT,2019-12-16,NL,Appointment of members of the Executive Board of the European Central Bank (debate),https://www.europarl.europa.eu/doceo/document/CRE-9-2019-12-16-INT-1-109-0000_NL.html,"  Johan Van Overtveldt,  namens de ECR-Fractie. – Voorzitter, commissaris Gentiloni, de Europese Centrale Bank voert al ruim tien jaar een zeer expansief beleid, waarvoor tijdens de financiële crisis en de acute fase van de eurocrisis natuurlijk zeer goede redenen waren. We zien momenteel echter dat het blijven hanteren van dit beleid steeds meer onbedoelde gevolgen begint te krijgen. Het resulteert namelijk onder meer in een aanslag op het spaarvermogen, druk op de productiviteit, omdat steeds meer zogenoemde “zombiebedrijven” in leven worden gehouden, en een constante druk op de financiële stabiliteit. Er is dus veel werk aan de winkel voor de nieuwe Voorzitter en de twee kandidaat-bestuurders of -directeuren over wie we het vandaag hebben, mevrouw Schnabel en de heer Panetta. Beiden hebben tijdens de hoorzittingen wat mij betreft een zeer goede indruk gemaakt en zullen daarom onze steun krijgen. Tot slot wil ik nog even terugkomen op de volgende, bijzonder merkwaardige uitdrukking van mevrouw Schnabel tijdens haar hoorzitting: “There are very few people who understand what is really going on”. Ik heb daar onmiddellijk tegen geprotesteerd en mevrouw Schnabel heeft daar positief op gereageerd. Sterker nog, ze heeft toegezegd in ieder geval haar best te zullen doen om de communicatie van centrale bankiers voortaan duidelijker en begrijpelijker te maken voor de doorsnee burger.
"
Johan VAN OVERTVELDT,2019-12-11,NL,The European Green Deal (debate),https://www.europarl.europa.eu/doceo/document/CRE-9-2019-12-11-INT-1-054-0000_NL.html,"  Johan Van Overtveldt (ECR).   – Voorzitter, vicevoorzitter Timmermans, collega's, verdere stappen voor een duurzame toekomst zijn dringend nodig, zoveel is nu wel duidelijk. Maar wat we vandaag vooral nodig hebben zijn concrete, werkbare en financierbare oplossingen.
Die zullen vooral van innovatie moeten komen. U stelt inderdaad een geïntegreerd plan voor waarin klimaat, economie, ondernemerschap en innovatie zijn verwerkt, wat zeer positief is. Ook uw nadruk op kringloopeconomie is zeer prijzenswaardig. Wat echter ontbreekt is een concrete, heldere financieringsbasis die klopt. Door het op die manier aan te pakken loopt u een dubbel risico. Enerzijds dreigt u uw doelstellingen uiteindelijk niet te halen. Dat risico wordt daardoor zeker vergroot. Anderzijds loopt u ook nog eens het risico dat u onderweg het vertrouwen van de burgers kwijtraakt.
Tot slot wil ik nog aanstippen dat amper 10 % van de CO2-emissies van Europa komt. Dat wordt hier vaak vergeten. U wilt een geopolitieke Commissie zijn. Neem dat dan alstublieft mee in die geopolitieke missie.
"
Johan VAN OVERTVELDT,2019-11-26,NL,Preparation of the European Council meeting of 12 and 13 December 2019 (debate),https://www.europarl.europa.eu/doceo/document/CRE-9-2019-11-26-INT-2-032-0000_NL.html,"  Johan Van Overtveldt (ECR).   – Voorzitter, vorige week bereikten we een historisch akkoord over de begroting 2020, historisch in de zin van een toekomstgerichte omslag naar investeringen in domeinen waar de EU wel degelijk een belangrijke meerwaarde kan bieden. Ik denk aan onderzoek, ontwikkeling, energie, transport en infrastructuur. 
Een dergelijke omslag moeten we zeker ook maken voor het budget, de komende meerjarenbegroting: keuzes voor de 21e eeuw, duidelijke keuzes voor innovatie, competitiviteit, klimaatinfrastructuur, veiligheid en migratiebeheer. Een Green Deal voor Europa kan enkel slagen wanneer we de middelen investeren waar ze nodig zijn. Pleiten voor klimaatneutraliteit en tegelijkertijd een banvloek uitspreken over kernenergie, zoals sommigen in dit halfrond doen, is absoluut inconsistent. Maar het is wel bemoedigend dat ik de woordvoerder van de Groenen vanmorgen heb horen verwijzen naar het Finse voorbeeld ter zake. 
Ten slotte nog een boodschap voor de toekomstige voorzitter Charles Michel. In oktober 2017 was u de eerste regeringsleider die het geweld in Catalonië veroordeelde. Ik hoop van harte dat u als voorzitter ook aan de juiste kant van de geschiedenis zal staan en uw ogen niet zal sluiten voor politieke gevangenen in de EU. 
"
Johan VAN OVERTVELDT,2019-11-26,NL,2020 budgetary procedure: joint text (debate),https://www.europarl.europa.eu/doceo/document/CRE-9-2019-11-26-INT-2-189-0000_NL.html,"  Johan Van Overtveldt,  Voorzitter BUDG. – Voorzitter, vorige week hebben we dus een akkoord bereikt over de begroting 2020 na intense discussies tussen de Raad en het Parlement met uiteraard de zeer gewaardeerde rol van de Commissie in het hele proces. Het resultaat van deze dagenlange besprekingen en van deze gezamenlijke inspanning is dat we tot een begroting gekomen zijn die – rekening houdend met de budgettaire restricties en budgettaire discipline die ook op Europees vlak zeker in acht moet worden genomen – toekomstgericht is en aan de verwachtingen van de burgers voldoet. Het is een sterke, toekomstgerichte begroting, een begroting ook die – en dat is toch wel zeer belangrijk in deze fase – de brug slaat naar een volgend financieel meerjarenplan waarin we resoluut verder moeten werken aan het Europa van de 21e eeuw. Het lijkt me namelijk nogal evident op dit moment, als we om ons heen kijken in de wereld: het zal in grote mate van die meerjarenbegroting en wat we daarin kunnen bewerkstelligen afhangen of Europa in de 21e eeuw de vooraanstaande rol zal kunnen spelen die het rechtmatig mag opeisen, maar waar het dan ook naar moet handelen. 
We maken voor het komende jaar een grote omslag naar investeringen in domeinen waar de EU meerwaarde biedt, zoals onderzoek en ontwikkeling en energie-infrastructuur. Een versterking ook van programma’s waar veel vraag naar is, die hun effectiviteit heel duidelijk bewezen hebben, zoals Erasmus, Horizon 2020 en de Connecting Europe Facility. Ook inzake veiligheid en migratie werd er in deze begroting de nodige aandacht besteed om te doen waar de Europese burgers om vragen. We moeten naar de toekomst toe in diezelfde richtingen op dezelfde manier durven doorgaan. We moeten kiezen voor een begroting die inderdaad op een expliciete, duidelijke en doortastende manier rekening houdt met de noden die onze burgers ventileren, een begroting die – nogmaals, de punten waar Europa absoluut meerwaarde kan bieden ten opzichte van het nationale niveau – inzet op innovatie, competitiviteit, klimaat, infrastructuur, veiligheid en migratiebeheer. 
Ik zou als voorzitter van de Begrotingscommissie ook heel graag alle personen die betrokken waren bij de opmaak en het uiteindelijke akkoord willen bedanken, in de eerste plaats de rapporteurs, mevrouw Monika Hohlmeier en mevrouw Eider Gardiazabal, maar zeker ook meneer Kimmo Tiilikainen, staatssecretaris van het Finse voorzitterschap. Achter deze mensen staat er een hele batterij medewerkers die ook allemaal – ik heb het voor de eerste keer en met veel plezier van nabij kunnen meemaken – met heel veel inzet en doorzettingsvermogen gewerkt hebben. Uiteraard mag ik hier ook commissaris Günther Oettinger en zijn mensen niet vergeten te vermelden, die meer dan hun steentje hebben bijgedragen aan het eindresultaat, waar ik in ieder geval – als voorzitter van de Begrotingscommissie – heel fier op ben. 
Wat we, denk ik, nog kunnen leren uit het proces dat we de voorbije twee weken hebben meegemaakt, is dat het inderdaad toch wel bijzonder zinvol is om op een open, directe manier met elkaar te praten, elkaar duidelijk te maken waar het voor de respectievelijke partijen op staat, en vanuit die duidelijkheid vervolgens een compromis te bereiken. Er is niets zo moeilijk als tot een compromis komen wanneer de uitgangspunten onduidelijk zijn. Ik denk dat misschien wel de grote verdienste van de betrokken partijen bij deze besprekingen geweest is dat het van het begin af aan heel duidelijk was wat de doelstellingen waren, waar men naartoe wilde zodat er dus ruimte ontstond om tot een compromis te komen. Dat is, denk ik, op een succesvolle manier gebeurd. 
Nogmaals heel veel dank aan alle betrokken personen. 
"
Johan VAN OVERTVELDT,2019-11-26,NL,2020 budgetary procedure: joint text (debate),https://www.europarl.europa.eu/doceo/document/CRE-9-2019-11-26-INT-2-242-0000_NL.html,"  Johan Van Overtveldt,  Voorzitter BUDG. – Voorzitter, ik denk dat het een vrij correcte samenvatting is van de interventies die we vandaag gehoord hebben dat er in dit Parlement een duidelijke meerderheid is voor het bereikte compromis over de begroting. Ik heb ook vaak horen zeggen: “Het had beter gekund”, en dat is natuurlijk waar, maar dat is waar voor elke begroting in eender welke omstandigheden in eender welk tijdvak. Elke begroting is een compromis. Elke begroting schiet tekort ten opzichte van individuele prioriteiten of prioriteiten van bepaalde groepen of van alle groepen afzonderlijk. Dus in die zin is dat het noodlot van elke begroting. Maar nogmaals, ik heb vastgesteld dat er toch wel een grote meerderheid is, wat uiteraard een heuglijke vaststelling is als voorzitter van de Begrotingscommissie. 
Dit komt op een scharniermoment voor Europa. De hele wereld is in beweging zoals zelden tevoren: China, de VS, geopolitieke bewegingen, technologie, klimaat... Het lijstje kan lang gemaakt worden. Het is van enorm belang dat Europa hier stevig in zijn schoenen staat. Zonder dat op een uitdrukkelijke manier te doen, zal Europa een voetnoot in de geschiedenis worden en ik denk dat iedereen die hier aanwezig is dat op een constructieve manier wil voorkomen. Als Europa zich wil laten gelden, dan zijn daar ook middelen voor nodig en een efficiënt gebruik van middelen. Die twee gaan onherroepelijk samen. Daarvoor zijn de komende besprekingen over het nieuwe MFK van uitzonderlijk belang en er zullen zeer zorgvuldige, gefundeerde afwegingen gemaakt moeten worden om tot een constructief, creatief en gedurfd compromis te komen, want ook dat zal per definitie een compromis moeten zijn. 
Ik hoop dat we dat kunnen doen in een sfeer van onderling vertrouwen en respectvolle openhartigheid, zoals we dat ook met de laatste besprekingen in het kader van de bemiddelingsprocedure hebben kunnen doen, en de grote eer daarvoor gaat naar de rapporteurs, Monika en Eider, gaat zeker ook naar het Finse presidentschap, Kimmo en zijn team, maar zeker ook naar iemand waar we vandaag – zoals we dat in Vlaanderen zeggen, met hangende pootjes – afscheid van nemen, commissaris Oettinger. Ik kan het niet genoeg benadrukken. Zijn bijdrage, van hem en van zijn team, aan het bereiken van het compromis de afgelopen week was zeer groot, waarvoor nogmaals, beste Günther, mijn grootste appreciatie.
"
Johan VAN OVERTVELDT,2019-10-23,NL,Climate and ecological emergency (topical debate),https://www.europarl.europa.eu/doceo/document/CRE-9-2019-10-23-INT-3-302-0000_NL.html,"  Johan Van Overtveldt (ECR).   – Voorzitter, mijnheer de commissaris, ik denk dat we het er ongeveer over eens zijn dat de klimaatverandering een heel belangrijke uitdaging is. Mij lijkt het echter nogal evident dat we die duurzame, koolstofarme en circulaire samenleving dienen na te streven binnen het kader van innovatie, vooruitgang en economische groei. Het gaat niet op om alleen planeet en klimaat als doelstelling te nemen. Ook jobs en welvaart dienen beschermd te worden.
Ik heb drie specifieke opmerkingen. We horen vaak zeggen: system change, not climate change. Ik ben het daar volledig mee eens, voor zover we het dan hebben over de veranderingen in een systeem waarbij het economisch geheel ook sluitend en de marktwerking intact blijft.
Tweede punt: we moeten voluit de kaart van innovatie trekken en doemdenken achterwege laten.
Derde punt: we kunnen het uiteraard niet alleen. We zullen bondgenoten nodig hebben om deze uitdaging aan te pakken en daarom wil ik de commissaris vragen: wat is eigenlijk de strategie van de Commissie om dat internationaal bondgenootschap daadwerkelijk tot stand te brengen?
"
Johan VAN OVERTVELDT,2019-10-22,NL,General budget of the European Union for 2020 - all sections (debate),https://www.europarl.europa.eu/doceo/document/CRE-9-2019-10-22-INT-2-193-0000_NL.html,"  Johan Van Overtveldt (ECR).   – Voorzitter, 2020 is het laatste jaar van de huidige meerjarenbegroting, een meerjarenbegroting die werd goedgekeurd in 2013. De onderhandelingen voor het nieuwe meerjarig financieel kader zijn volop aan de gang. Vandaar ook dat het Parlement de begroting 2020 ziet als een brug naar de volgende planningsperiode.
In het door de Begrotingscommissie bereikte akkoord voor 2020 wordt vooruitgekeken. Bij dezen wil ik heel graag rapporteurs Gardiazabal Rubial en Hohlmeier bedanken voor het schitterende werk dat zij geleverd hebben. In het akkoord wordt geprobeerd een antwoord te vinden op de vele uitdagingen voor de toekomst. Dat wil zeggen dat er meer moet gebeuren op het vlak van klimaat. De begrotingsinspanningen van de EU moeten ook worden geleverd op het vlak van onderzoek en ontwikkeling van duurzame technologieën ter verbetering van het concurrentievermogen. In het akkoord wordt tevens gepleit voor meer aandacht voor digitalisering en ondersteuning van jongeren.
Verder zijn ook de uitdagingen op het vlak van veiligheid en migratie en nog zovele andere uitdagingen echt wel aan de orde. Ik kijk uit naar de kamerbrede goedkeuring van het standpunt van het Europees Parlement voor de begroting 2020. Als lid van het onderhandelingsteam van het Europees Parlement zal ik alles in het werk stellen om de standpunten die hier worden aangenomen, consequent te verdedigen. 
Ik beloof u dat ik mij zal inzetten om als lid van dat team een uitkomst te bereiken die tegemoetkomt aan de bezorgdheden van dit Parlement, en vooral van de Europese burgers.
"
Johan VAN OVERTVELDT,2019-10-21,NL,Effects of the bankruptcy of Thomas Cook Group (debate),https://www.europarl.europa.eu/doceo/document/CRE-9-2019-10-21-INT-1-091-0000_NL.html,"  Johan Van Overtveldt (ECR).   – Voorzitter, het faillissement van Thomas Cook heeft heel Europa een beetje door elkaar geschud. Er is nu een overnemer en we hopen allemaal op een solide, innovatieve doorstart. Maar ik zou dit voorval even vanuit een andere invalshoek willen bekijken dan tot nu toe gebeurd is, en dat is de volgende: we zitten in Europa duidelijk met een productiviteitsprobleem. De productiviteitsgroei is al jaren teruglopend en is nu nagenoeg nul geworden.
Dat heeft heel belangrijke consequenties op het vlak van banengroei, economische groei en overheidsfinanciën. Steeds meer onderzoek wijst uit dat er een verband bestaat tussen lagerentebeleid en de terugval van de productiviteit; het in leven houden van bedrijven die schulden alsmaar verder opstapelen en bij een iets hogere rentevoet onmiddellijk in de problemen komen. Thomas Cook hoort daar duidelijk bij.
Ik denk dat het hoog tijd is dat we ons rond dat lagerentebeleid ook vanuit dit perspectief gaan bezinnen.
"
Johan VAN OVERTVELDT,2019-09-18,NL,Presentation by the Council of its position on the draft general budget - 2020 financial year (debate),https://www.europarl.europa.eu/doceo/document/CRE-9-2019-09-18-INT-3-265-0000_NL.html,"  Johan Van Overtveldt, voorzitter van de Commissie BUDG. – Voorzitter, eerder dit jaar, in maart namelijk, keurde het vorige Parlement de richtsnoeren voor de begroting 2020 goed. Daarin werden ook de prioriteiten opgelijst en werd de begroting voor 2020 opgevat als een brug naar het toekomstig Europa. Vier grote accenten: investeren in innovatie, duurzame ontwikkeling, de bescherming van de burgers en veiligheid. Het Parlement wees toen ook op de bijzondere rol van de nieuwe begroting. 2020 is immers het laatste jaar van de huidige programmeringsperiode en de onderhandelingen voor de begroting 2020 vallen samen met het begin van de gesprekken rond het nieuwe MFK.
We geloven dat een sterke, verantwoorde en toekomstgerichte begroting 2020 een akkoord over en de overgang naar het volgende MFK zal vergemakkelijken. Voor het Parlement is het hierbij cruciaal dat ten volle gebruik kan worden gemaakt van de bestaande flexibiliteit en andere bepalingen van de MFK-verordening en van het Financieel Reglement. In het licht van het voorgaande heeft de Begrotingscommissie de positie van de Raad over de begroting 2020 besproken en daarbij is een aantal bezorgdheden gerezen, die ook door voorgaande sprekers zijn aangehaald, maar die ik toch graag wil herhalen omdat ze zo belangrijk zijn.
Zo beweert de Raad bijvoorbeeld dat hij zich baseert op absorptiecapaciteit en implementatiegraad om de uitgaven voor sommige programma's te verminderen. Maar in vele gevallen lijkt het snoeiwerk eerder arbitrair en niet onderbouwd. Wat te denken van bijvoorbeeld de voorgestelde bezuinigingen in Horizon 2020 en Cosme? Verder is het ook opmerkelijk dat de door de Raad voorgestelde begroting 2020 in tegenspraak is met wat het Finse voorzitterschap als prioriteit naar voren schuift. Ik denk aan de digitalisering, innovatie, technologische ontwikkeling, integratie van het klimaatbeleid in alle sectoren en speciale aandacht voor de verbetering van de digitale vaardigheden van jongeren. Hierover vinden we eigenlijk weinig terug.
Dit brengt mij automatisch bij het volgende punt. Nu zowel het Parlement als straks de Commissie vernieuwd zijn, lijkt het mij een uitstekende gelegenheid om de samenwerking tussen de instellingen tijdens de onderhandelingen van de komende begrotingsbesprekingen alsook de gesprekken over het volgende MFK een nieuw elan te geven. Ik ben ervan overtuigd dat er ruimte is om de kwaliteit van de ontmoetingen tussen de twee begrotingsautoriteiten en de Commissie te verbeteren. Dit begint volgens mij al door beter naar elkaar te luisteren en argumenten beter te formuleren.
Verder wil ik ook opmerken dat het weinig productief is dat gesloten akkoorden nadien door verschillende partijen, al dan niet moedwillig, anders worden geïnterpreteerd. Tenslotte werken alle instellingen samen met één enkel doel en dat is een kwalitatieve, financieel verantwoorde begroting afleveren voor Europa en haar burgers.
"
Johan VAN OVERTVELDT,2019-09-17,NL,Appointment of the President of the European Central Bank - Candidate: Ms Christine Lagarde (debate),https://www.europarl.europa.eu/doceo/document/CRE-9-2019-09-17-INT-2-076-0000_NL.html,"  Johan Van Overtveldt (ECR).   – Voorzitter, mevrouw Lagarde, want zij zal het wel worden, komt naar de ECB op een kritiek moment en dit om drie redenen. 
Ten eerste, vorige week donderdag hebben we een toch wel uniek spektakel meegemaakt dat binnen de ECB in termen van economisch gewicht meer dan 50 % tegen het beleid van Draghi gestemd heeft en bovendien ook nog eens twee leden van het directiecomité van meneer Draghi. Dat is nog nooit vertoond.
Tweede punt van groot belang voor mevrouw Lagarde is uiteraard dat het institutionele kader voor de euro nog altijd niet afgewerkt is. De bankenunie is niet afgewerkt. De kapitaalmarktenunie die absoluut noodzakelijk is, dient ook verder in gang gezet te worden. 
Derde punt en misschien wel het meest belangrijke is dat de ECB – en mevrouw Lagarde dus – stilaan moeten beseffen dat er meer uitleg dient te komen en meer verklaring over wat ik noem de negatieve neveneffecten van het beleid dat nu al jarenlang wordt volgehouden en vorige donderdag verder geïntensiveerd is. Ik refereer aan het duidelijk verhoogde risico op financiële instabiliteit. Dit beleid zet aan tot de vorming van zeepbellen. Ten tweede: verzekeringsmaatschappijen, pensioenfondsen en banken hebben het alsmaar moeilijker om aan hun verplichtingen te voldoen en zullen dat met de intensivering van beleid nog meer gaan ervaren. Het derde neveneffect is uiteraard de aanslag op de spaargelden van de modale burger. Ten vierde en vaak onderschat, maar zeer reëel: het fenomeen van de zombie firms dat verder versterkt wordt en de misallocatie van kapitaal die daarmee gepaard gaat. 
"
Johan VAN OVERTVELDT,2019-07-17,NL,Presentation of the programme of activities of the Finnish Presidency of the Council (debate),https://www.europarl.europa.eu/doceo/document/CRE-9-2019-07-17-INT-3-019-0000_NL.html,"  Johan Van Overtveldt,  namens de ECR-Fractie. – Voorzitter, bedankt premier Rinne voor uw toelichting. En uiteraard ook van mijnentwege alle succes toegewenst met het Finse voorzitterschap. Als voorzitter van de Begrotingscommissie van het Europees Parlement zal ik uiteraard met heel veel aandacht en belangstelling de discussies in de Raad volgen over het meerjarig financieel kader. Het is duidelijk dat iedereen hier snel en degelijk werk zal moeten leveren om tot goede resultaten te komen. 
Verder wens ik ook uw aandacht te vragen voor enkele specifieke dossiers. In een vorig leven waren we beiden lid van de Eurogroep, en ik ben het dan ook volledig eens met uw sense of urgency rond de verdere afwerking van de bankenunie en de hele verdere institutionele infrastructuur die nog afgemaakt moet worden rond de monetaire unie. 
Uw steun voor een begrotingsinstrument voor de eurozone kan ik echter minder waarderen. Als iedereen het stabiliteitspact naleeft, is er mijns inziens geen behoefte aan een specifieke eurobegroting. Wel noodzakelijk voor de structurele gezondheid van de euro is de snelle realisatie van de kapitaalmarktenunie waar u – als ik het goed begrepen heb – ook werk van wil maken. 
Verder zet u stevig in – zo is duidelijk gebleken – op een klimaatneutraal Europa. De omschakeling naar een kringloopeconomie speelt daarbij uiteraard een cruciale rol. Wij pleiten voor een realistisch, haalbaar, betaalbaar en sociaaleconomisch verantwoord klimaatbeleid dat alle technologieën kansen biedt en, sterker nog, technologie en onderzoek centraal stelt. Een gratuit opbod van doelstellingen kan echt niets bijdragen aan het eerbare doel van een klimaatneutraal Europa. 
Een ander dossier waar ik speciale aandacht van het Finse voorzitterschap voor vraag, betreft de ontwikkelingen rond de grote technologiebedrijven. De discussie hieromtrent spitst zich zeer sterk toe op de vraag of zij nu voldoende belastingen betalen of niet. Het antwoord daarop is uiteraard nee. Maar dat is een te beperkte discussie. Ik denk dat we die discussie absoluut moeten opentrekken omdat er sprake is van een situatie van monopolie, quasimonopolie, die naar mijn smaak bedreigend is voor de verdere sociaaleconomische ontwikkelingen in onze regio en zelfs wereldwijd. 
Tot slot, premier Rinne, vraag ik ook uw aandacht voor de drie verkozen Catalaanse collega’s die tot op vandaag hun zetel in de vergaderzaal niet kunnen opnemen. Ik vind dit bijzonder problematisch en roep u dan ook op om hier actief in te bemiddelen.
"
