MP,Date,Language,Title,Url,Content
Maria Veronica ROSSI,2024-01-17,IT,Gender aspects of the rising cost of living and the impact of the energy crisis (debate),https://www.europarl.europa.eu/doceo/document/CRE-9-2024-01-17-INT-3-492-0000_IT.html,"  Maria Veronica Rossi,  a nome del gruppo ID. – Signora Presidente, onorevoli colleghi, riconosciamo tutti la gravità della situazione ma vorrei far luce su alcune preoccupazioni riguardo al contenuto e agli obiettivi della relazione.
Riconosciamo l'aumento dei prezzi e il problema dell'inflazione, ma siamo altrettanto decisi nel respingere l'uso della crisi energetica come opportunità per promuovere l'ideologia di genere, preferendo che il documento affronti in modo concreto e realistico le sfide economiche ed energetiche che le donne e le famiglie affrontano in Europa.
I punti critici della relazione implicano la costante enfasi della prospettiva di genere e, in aggiunta, la richiesta della nomina di un coordinatore europeo per il genere. La creazione di questa nuova figura, accompagnata da personale e finanziamenti annessi, determinerebbe un aggravio di burocrazia europea che ha solamente uno scopo politico e ideologico, ma che non rappresenterebbe una soluzione effettiva al problema energia.
Si sottolinea, infine, come tematiche importanti e impattanti nella vita reale e nella quotidianità siano state utilizzate per un interventismo sovranazionale in materia di ordinamento dei mercati immobiliari e degli alloggi pubblici.
Sebbene alcune proposte siano condivisibili, l'esposizione ad elementi ideologici ci impedisce di sostenere la relazione.
"
