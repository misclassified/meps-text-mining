MP,Date,Language,Title,Url,Content
Stefania ZAMBELLI,2023-10-02,IT,Protection of workers from asbestos (debate),https://www.europarl.europa.eu/doceo/document/CRE-9-2023-10-02-INT-1-126-7500_IT.html,"  Stefania Zambelli (NI),  per iscritto. – Grazie Presidente, Gentili Colleghi, Un’Europa libera dall’amianto è possibile. Ben venga dunque il report oggi in discussione, che si pone come obiettivo finale quello di posti di lavoro più sicuri e più salutari. Dobbiamo ricordare infatti come l’esposizione dei lavoratori all’amianto risulti la prima causa di tumori professionali. Di conseguenza sono necessari valori limite più stringenti e linee guida per le aziende in tema di pulizia, respiratori, dispositivi di protezione individuale e requisiti di formazione per i lavoratori. Tutto deve essere fatto nell’ottica di protezione dei lavoratori, senza tuttavia imporre oneri troppo gravosi alle aziende interessate. Nel contesto della renovation wave che ci apprestiamo a vivere, proteggere i lavoratori dall’esposizione all’amianto è un impegno non più rimandabile. Grazie
"
Stefania ZAMBELLI,2023-09-14,IT,Improving firefighters’ working conditions (debate),https://www.europarl.europa.eu/doceo/document/CRE-9-2023-09-14-INT-4-100-0000_IT.html,"  Stefania Zambelli (ID).   – Signora Presidente, gentile Commissaria, onorevoli colleghi, sono molto soddisfatta: oggi affrontiamo un tema a me molto caro, nato grazie alla mia proposta di risoluzione. Finalmente, infatti, possiamo discutere delle condizioni di lavoro di tutti i vigili del fuoco in Europa, una categoria importantissima, sempre pronta a intervenire in nostro aiuto. Categoria che purtroppo opera molto spesso in condizioni difficili.
In ogni intervento i vigili del fuoco sono esposti a sostanze pericolose e a sostanze cancerogene: questa esposizione negli anni può provocare malattie anche mortali. Dobbiamo prevenire queste malattie, garantendo a tutti i vigili del fuoco la giusta protezione e la giusta sicurezza sul lavoro.
Per questo servono risposte immediate dall'Europa: investire sulla sicurezza dei vigili del fuoco è un dovere che dobbiamo rispettare. Dobbiamo agire oggi per proteggere chi ogni giorno protegge ognuno di noi.
"
Stefania ZAMBELLI,2023-07-11,IT,COVID-19 pandemic: lessons learned and recommendations for the future (debate),https://www.europarl.europa.eu/doceo/document/CRE-9-2023-07-11-INT-2-206-0000_IT.html,"  Stefania Zambelli,  a nome del gruppo ID. – Signor Presidente, onorevoli colleghi, provengo dalla regione Lombardia che è stata la più colpita, non solo in Italia ma anche in Europa, dal COVID, e da una provincia, quella di Brescia, che è stata messa in ginocchio da questo virus. Sono stati 190 000 i morti in Italia e più di 2 milioni in Europa.
Purtroppo, quando la pandemia è scoppiata, nessun paese europeo era pronto ad affrontare un fenomeno del genere: mancavano medici, infermieri, mascherine, respiratori e altri dispositivi sanitari. Dobbiamo assolutamente imparare dagli errori del passato ed essere pronti in caso di nuove pandemie.
È per questo che è necessario investire per rafforzare il nostro sistema sanitario: non possiamo più dipendere dalla Cina o da altri paesi per la fornitura di materiali. L'Europa deve essere completamente autonoma nella produzione di mascherine, di farmaci e di dispositivi medici.
Dobbiamo dare maggiore attenzione a tutti gli operatori del comparto sanitario che hanno lavorato senza sosta, e in alcuni casi, purtroppo, perdendo anche la loro vita. È indispensabile aggiornare e tenere sempre aggiornati i piani pandemici nazionali.
Dobbiamo, soprattutto, garantire ai malati oncologici le cure e soprattutto in questi casi di emergenza.
Imparare dagli errori del passato significa anche chiedere maggior trasparenza per quanto riguarda i contratti dei vaccini stipulati dalla Commissione europea. Dobbiamo evitare che il certificato COVID venga reso obbligatorio, come richiede l'OMS.
Cari colleghi, facciamo tesoro degli errori fatti, lo dobbiamo a tutti coloro che hanno perso la vita a causa di questo virus.
"
Stefania ZAMBELLI,2023-06-12,IT,Marking the World Day against Child Labour (debate),https://www.europarl.europa.eu/doceo/document/CRE-9-2023-06-12-INT-1-068-5000_IT.html,"  Stefania Zambelli (ID),  per iscritto. – Oggi è un giorno importante, in quanto celebriamo la giornata mondiale contro il lavoro minorile. 
A tal proposito vorrei porre alcune domande ai colleghi ecologisti europei: ma lo sapevate che solo in Congo, 40 mila bambini lavorano nelle miniere per estrarre il cobalto? Proprio il cobalto è l'elemento base delle batterie anche dei vostri cellullari e delle auto elettriche, che tanto volete imporre a tutti i cittadini europei entro il 2035. 
Lo sapevate che, mentre noi siamo qui a discutere per raggiungere traguardi verdi, tanti altri paesi del mondo se ne fregano delle politiche green e fanno raccogliere il cotone dei vostri vestiti ai bambini, sapete perché? Perché grazie alle loro ""piccole mani"" riescono meglio nella raccolta. 
È facile riempirsi la bocca di termini come ecologia, green, transizione verde, ma dobbiamo anche essere consapevoli delle conseguenze di questi termini. Invece di bloccare aziende, strade e autostrade in tutta Europa in nome di politiche folli, andate a protestare in quei Paesi dove per questi bambini non esistono giorni di riposo o ferie, e vengono trattati come schiavi. 
Cari colleghi, mentre noi siamo qui a parlare, milioni di bambini continuano a lavorare per sostenere queste assurde politiche green.
"
Stefania ZAMBELLI,2023-05-10,IT,Fighting cyberbullying of young people across the EU (debate),https://www.europarl.europa.eu/doceo/document/CRE-9-2023-05-10-INT-3-422-7500_IT.html,"  Stefania Zambelli (ID),  per iscritto. – Il fenomeno della violenza online contro i minori e i giovani è purtroppo in grande ascesa in tutto il mondo a causa dell'uso sempre più frequente dei social e di internet da parte di tutte le fasce di popolazione.
Preoccupa però il fatto che ci sia ancora pochissima consapevolezza e conoscenza di questo fenomeno in rapida crescita. I dati infatti ci parlano di numeri allarmanti: in Italia si stima che tra il 15 % e il 20 % della popolazione minorile sia stata vittima di ciberbullismo. La pandemia, il lockdown e la scuola online hanno solamente peggiorato questa situazione. Si stima ci sia stato un incremento del 70 % delle segnalazioni di questi episodi durante il COVID-19.
Tutto ciò ha portato a pericolose conseguenze sui giovani vittime di questo tipo di bullismo: isolamento sociale, problemi scolastici, disturbi psichiatrici e rischi di autolesionismo. Purtroppo non tutti i ragazzi riescono a parlarne in famiglia, per vergogna o per paura.
Dobbiamo dare un segnale forte: per prima cosa dobbiamo lavorare per prevenire questi episodi online e dobbiamo sostenere con forza bambini e giovani vittime di bullismo sui social e su internet.
"
Stefania ZAMBELLI,2023-04-19,IT,EU Global Health Strategy (debate),https://www.europarl.europa.eu/doceo/document/CRE-9-2023-04-19-INT-3-329-5000_IT.html,"  Stefania Zambelli (ID),  per iscritto. – La pandemia e la crisi che ne è conseguita hanno messo in luce i numerosi problemi dei sistemi sanitari nei singoli Stati membri.
Purtroppo anni di politiche di bilancio orientate all'austerity hanno fatto sì che nel tempo venissero tagliati posti letto ordinari e in terapia intensiva e interi reparti e che ci fosse una diminuzione di tutto il personale del comparto sanitario, medici, infermieri e operatori.
Oggi, con il peggio della pandemia alle spalle, è necessario che l'Unione europea e gli Stati membri imparino dagli errori del passato, investendo di più nel rafforzamento dei singoli sistemi sanitari. L'UE in tale contesto, nel rispetto delle competenze nazionali dei singoli Stati in materia sanitaria, si deve far promotrice di un maggior coordinamento, incentivando lo scambio di buone pratiche e delle migliori tecnologie a nostra disposizione.
Un ambito nel quale l'UE deve agire e coordinare le attività degli Stati membri è la lotta al cancro: dobbiamo recuperare in fretta tutti gli screening e le diagnosi ritardate a causa della COVID-19, assicurare a tutti le migliori cure e investire sempre più nella ricerca medica e scientifica.
"
Stefania ZAMBELLI,2023-03-30,IT,Strengthening the application of the principle of equal pay for equal work or work of equal value between men and women (debate),https://www.europarl.europa.eu/doceo/document/CRE-9-2023-03-30-INT-2-057-8750_IT.html,"  Stefania Zambelli (ID),  per iscritto. – Onorevoli colleghi, il principio di parità di retribuzione tra uomini e donne non dovrebbe nemmeno essere discusso in quest'Aula, in quanto dovrebbe trattarsi di un diritto già acquisito da tempo. Purtroppo, così non è. I dati ci parlano, infatti, di un divario salariale del 13% tra uomini e donne in Europa, numeri che fanno ancora riflettere sulla condizione femminile nel 2023. 
Le cause di questo divario sono da ricercare nelle scelte familiari della donna, nella minor presenza di donne nei ruoli di vertice o nella presenza di più donne nei lavori a bassa retribuzione. È ora di dire basta alla penalizzazione della donna lavoratrice, che deve godere degli stessi diritti, della stessa retribuzione e delle stesse possibilità di carriera di un uomo. 
È per questo, che tale direttiva, va nella giusta direzione, lottando per colmare il divario retributivo tra uomo e donna, senza tuttavia imporre gravosi oneri economici o burocratici alle piccole e medie imprese.
"
Stefania ZAMBELLI,2023-03-14,IT,Adequate minimum income ensuring active inclusion (debate),https://www.europarl.europa.eu/doceo/document/CRE-9-2023-03-14-INT-2-184-7500_IT.html,"  Stefania Zambelli (ID),  per iscritto. – Gentili colleghi, i regimi di reddito minimo, presenti in diversi Stati membri, sono sicuramente un utile strumento per combattere la povertà assoluta e per garantire una forma di sostentamento a chi non può lavorare. 
Tuttavia essi non devono trasformarsi in un dannoso ostacolo per l'accesso al mondo del lavoro. Dunque le persistenti richieste da parte dell'Europa per una direttiva sul reddito minimo non possono essere condivisibili. Occorre mettere le aziende e tutte le realtà produttive nella condizione di creare lavoro, il modo più efficace di combattere la povertà è infatti quello di creare un'occupazione stabile e di qualità. 
Bisogna, inoltre, ribadire come le prerogative di stabilire i criteri sui redditi minimi siano solamente in capo agli Stati membri. Ogni regime di reddito minimo deve solamente rappresentare una forma di sostegno temporaneo volta a combattere l'esclusione sociale per incoraggiare l'accesso al mondo del lavoro, non per impedirlo. 
"
Stefania ZAMBELLI,2023-02-16,IT,Developing an EU cycling strategy (debate),https://www.europarl.europa.eu/doceo/document/CRE-9-2023-02-16-INT-4-016-5000_IT.html,"  Stefania Zambelli (ID),  per iscritto. – È sempre più urgente sviluppare una strategia ciclistica nell'Unione europea. Il ciclismo rappresenta infatti uno degli sport più in crescita a livello europeo, poggiando su un'industria in piena espansione e per cui l'Italia è leader in Europa, con un fatturato di 1.6 miliardi di euro. 
Inoltre, una strategia europea in materia di biciletta potrebbe ulteriormente giovare al cicloturismo, una forma di turismo sempre più di moda e che porta nel nostro Paese, ogni anno, più di 8 milioni e mezzo di presenze turistiche. 
Questa strategia, inoltre, potrebbe aiutare lo sviluppo infrastrutturale di nuove piste e percorsi, connettendo città e Paesi nel nostro continente. Ma una strategia ciclistica europea deve anche tenere conto della sicurezza sulle strade d'Europa. Penso alla recente scomparsa di Davide Rebellin, per cui ancora si attende giustizia. Garantire strade sicure e regole uniformi deve essere il primo passo di una seria politica in materia a livello europeo. 
"
Stefania ZAMBELLI,2023-01-16,IT,30th Anniversary of the Single Market (debate),https://www.europarl.europa.eu/doceo/document/CRE-9-2023-01-16-INT-1-105-5000_IT.html,"  Stefania Zambelli (ID),  per iscritto. – Dopo oltre un mese dalla morte del ciclista Davide Rebellin, l'investitore, il camionista tedesco Wolfang Rieke, si trova ancora a piede libero in Germania e il tir che guidava non risulta sotto sequestro. 
Rieke è infatti indagato dalla procura per omicidio stradale e omissione di soccorso, ma, rientrato in Germania, non esistendo il reato di omicidio stradale, si trova ora in assoluta libertà. La procura di Vicenza ha anche emanato un mandato di arresto europeo, che però risulta ancora bloccato dalla autorità tedesche. 
Dov'è la giustizia per Davide? Dov'è l'Europa che dovrebbe garantire sicurezza per tutti i suoi cittadini? La libertà di movimento rappresenta una delle principali conquiste dell'Unione, ma a questa libertà deve anche corrispondere certezza delle pene in tutti gli Stati dell'UE. 
Per questo è necessaria una maggior armonizzazione dei reati stradali in Unione europea, per garantire equa giustizia in qualsiasi Stato membro. Ad un unico spazio di libertà e movimento dobbiamo far corrispondere un unico spazio di giustizia e certezza della pena. 
"
Stefania ZAMBELLI,2022-12-12,IT,Towards equal rights for persons with disabilities (debate),https://www.europarl.europa.eu/doceo/document/CRE-9-2022-12-12-INT-1-095-5000_IT.html,"  Stefania Zambelli (ID),  per iscritto. – In Europa ci sono circa 87 milioni di persone con disabilità. I dati correlati a queste persone sono allarmanti: solamente la metà di esse hanno un'occupazione, il 28% si trova a rischio povertà ed esclusione sociale e ben il 52% di esse si sente a rischio discriminazione. Solo nell'ultima settimana, ho letto di due notizie che mi hanno fatto enormemente male: la prima riguarda una ragazza disabile a cui è stato negato l'imbarco all'aeromobile presso l'aeroporto di Bergamo, perché la batteria della sua carrozzina non sarebbe stato conforme; la seconda riguarda un gruppo di ipovedenti a cui è stato negato l'ingresso allo spettacolo ""Notre Dame de Paris"", nonostante avessero pagato regolare biglietto. 
Non è ammissibile nel 2022, dover leggere ancora notizie come queste! È proprio contro la discriminazione che dobbiamo combattere come parlamentari europei, agendo nei diversi settori della società, dal lavoro alla scuola, dalla cultura alla mobilità, affinché le persone con disabilità non soffrano di doppie discriminazioni nella vita di tutti i giorni. 
Serve inoltre dare immediata attuazione alla Carta europea della disabilità in tutti gli Stati dell'UE, per un immediato e reciproco riconoscimento dello status di persona disabile. Questi sono impegni che non possiamo più rimandare!
"
Stefania ZAMBELLI,2022-11-23,IT,Eliminating violence against Women (debate),https://www.europarl.europa.eu/doceo/document/CRE-9-2022-11-23-INT-3-181-0000_IT.html,"  Stefania Zambelli,  a nome del gruppo ID. – Signora Presidente, signora Commissaria, onorevoli colleghi, il tema sulla violenza contro le donne mi sta particolarmente a cuore. 
In questi anni, in prima persona mi sono attivata in una serie di iniziative per cercare di aiutare le donne che denunciano il proprio carnefice, il proprio aggressore. Purtroppo i dati in Europa sulla violenza contro le donne sono a dir poco allarmanti. Si stima infatti che una donna su tre abbia subito violenza fisica o sessuale. 
Anche in Italia i numeri ci dimostrano una situazione molto negativa. Pensate che nel 2021 le donne uccise sono state 116, una ogni tre giorni. Gli aggressori troppo spesso si nascondono dietro la perizia psichiatrica, molto spesso quando escono dal carcere per buona condotta, poi commettono lo stesso reato. C'è bisogno di pene esemplari. 
L'Europa deve dare segnali precisi, ma soprattutto aiuti concreti a queste famiglie distrutte, famiglie che molto spesso si trovano con la mamma uccisa e il padre in carcere. Ai figli di queste famiglie dobbiamo garantire un futuro e non solo tante belle parole.
"
Stefania ZAMBELLI,2022-10-04,IT,Situation of Roma people living in settlements in the EU (debate),https://www.europarl.europa.eu/doceo/document/CRE-9-2022-10-04-INT-2-161-7500_IT.html,"  Stefania Zambelli (ID),  per iscritto. – Ancora una volta l'Unione europea si dimostra fuori dalla realtà. Nel bel mezzo di una crisi energetica senza precedenti, con famiglie e imprese che non riescono a pagare le bollette, la priorità è discutere di Rom e delle loro condizioni di vita. Anziché pensare ad aiuti e sussidi per far fronte al caro energia, siamo qui a discutere che aiuti e che strumenti mettere a disposizione delle popolazioni Rom, per meglio integrarle nelle nostre comunità. Il problema che sono loro stessi che non vogliono integrarsi, preferendo molto spesso vivere di criminalità, che di un vero lavoro. Dunque è inutile continuare a spendere soldi pubblici per la costruzione di case e appartamenti da destinare ai Rom, che, nella maggioranza delle volte, non hanno portato alla tanto sperata integrazione. Cominciamo piuttosto a concentrare le risorse al fine di smantellare i network criminali, in mano ai Rom, attivi nelle maggiori città europee. Grazie.
"
Stefania ZAMBELLI,2022-09-13,IT,Adequate minimum wages in the European Union (debate),https://www.europarl.europa.eu/doceo/document/CRE-9-2022-09-13-INT-2-155-7500_IT.html,"  Stefania Zambelli (ID),  per iscritto. – L'introduzione di una direttiva europea sui salari minimi è un primo importante passo in avanti teso a ridurre la concorrenza sleale e il fenomeno del dumping salariale dei paesi dell'Est nei confronti delle nostre industrie.
È inoltre utile ricordare come tale direttiva non andrà a imporre un salario minimo a livello europeo o l'obbligo di un salario minimo negli Stati Membri, cosa, tra l'altro, vietata dai trattati, ma, al contrario, non prevede alcun obbligo per l'Italia. Il nostro paese, infatti, ha un sistema di contrattazione collettiva che già risponde ai requisiti richiesti dalla direttiva, attestandosi ben al di sopra dell'80 % previsto dal testo.
Di conseguenza, tale proposta non comporterà nessuna imposizione dall'Europa nei confronti dell'Italia, che dovrà invece focalizzarsi sulla lotta alle pratiche salariali scorrette e sul taglio del cuneo fiscale e garantire salari equi e una vita dignitosa, anche alla luce della pesante ondata inflazionistica in corso.
"
Stefania ZAMBELLI,2022-07-05,IT,Common European action on care (debate),https://www.europarl.europa.eu/doceo/document/CRE-9-2022-07-05-INT-2-020-0000_IT.html,"  Stefania Zambelli (ID).   – Signor Presidente, signora Commissaria, onorevoli colleghi, quando parliamo di assistenza e prestatori di assistenza i numeri sono molto chiari: in tutta l'Unione europea ci sono 6 milioni di prestatori di assistenza professionali e 50 milioni sono invece i prestatori di assistenza ""informali"", non riconosciuti da un contratto di lavoro. Quasi l'80 per cento sono donne che, oltre a dare assistenza, devono anche lavorare.
Purtroppo, ci sono ancora enormi disparità tra gli Stati membri per la tutela di queste figure. Penso alle donne che devono assistere un figlio disabile o un genitore anziano e malato. La legge non riconosce per queste persone nessun tipo di assistenza, se non per piccoli o brevi periodi.
Molte donne si trovano così costrette a scegliere tra il lavoro e la cura di un familiare malato. Ritengo che siano scelte che nessuno nella vita dovrebbe mai fare.
Molto spesso le famiglie sono lasciate sole, serve un confronto più costruttivo in materia di assistenza, perché è la famiglia che per prima si fa carico di queste situazioni. Questo servirà a tutelare sia chi riceve le cure, ma anche chi le presta.
"
Stefania ZAMBELLI,2022-07-05,IT,EU action plan for the social economy (debate),https://www.europarl.europa.eu/doceo/document/CRE-9-2022-07-05-INT-2-167-5000_IT.html,"  Stefania Zambelli (ID),  per iscritto. – Gentili colleghi, l'economia sociale consiste nel settore economico formato da associazioni, fondazioni e imprese sociali; coinvolge 2,8 milioni di organizzazioni in tutta Europa e dà lavoro ad oltre 13 milioni di persone. Queste organizzazioni svolgono un ruolo fondamentale per le nostre società dal momento che operano in numerosi settori: assistenza sociale, aiuto alle persone con disabilità, assistenza sanitaria, edilizia, commercio e turismo. 
È utile sottolineare come tali entità abbiano una caratteristica prettamente territoriale: operano in un contesto regionale o locale, dando un contributo decisivo alla crescita economica di un territorio e danno attuazione al principio di sussidiarietà. Nel Piano d’'azione per l'economia sociale presentato dalla Commissione, desta preoccupazione il riferimento ad alcune linee guida da rispettare per l'ottenimento di risorse e finanziamenti: vi è il serio rischio che solamente alcune entità sociali allineate a certi dettami ideologici e politici possano accedere agli aiuti finanziari previsti. 
Prendiamo dunque atto della proposta della Commissione sul Piano d'Azione; tuttavia, questo Piano dovrà tenere conto delle particolarità territoriali in cui operano le associazioni o le fondazioni e dovrà essere quanto più inclusivo, al fine di comprendere ogni entità che opera nelle nostre società. 
"
Stefania ZAMBELLI,2022-04-05,IT,EU Protection of children and young people fleeing the war against Ukraine (debate),https://www.europarl.europa.eu/doceo/document/CRE-9-2022-04-05-INT-2-070-8750_IT.html,"  Stefania Zambelli (ID),  per iscritto. – Le atrocità che si stanno consumando in Ucraina, stanno mietendo numerose vittime. Purtroppo moltissime di queste sono bambini, tra cui si stimano oltre 130 morti. Moltissimi bambini inoltre, sono stati costretti ad abbandonare le loro case, spesso non accompagnati dalle famiglie o dalle madri. Dobbiamo dare assoluta importanza alla protezione di queste vite innocenti, perché nella fuga dalla guerra non finiscano prigionieri di organizzazioni criminali impegnate nella tratta di esseri umani, uno tra i pericoli più reali per i minori non accompagnati. La creazione di corridoi umanitari ad hoc deve essere una priorità. Grande attenzione, inoltre, deve essere data ai bambini che risiedono negli orfanotrofi ucraini. Infatti, già prima della guerra, l'Ucraina era uno dei Paesi verso cui si rivolgevano le coppie che intendevano intraprendere l'iter di adozione. Le stime parlano di almeno 100 mila bambini accolti in 663 orfanotrofi. Dobbiamo assicurare a questi bambini, protezione immediata: è per questo importante facilitare i processi di adozione internazionale, al fine di togliere centinaia di minori da una situazione di insicurezza. 
Proteggere i minori dalle atrocità della guerra e assicurare loro un futuro di pace, speranza e felicità, è una delle sfide più importanti di cui dobbiamo farci carico.
"
Stefania ZAMBELLI,2022-03-09,IT,A new EU strategic framework on health and safety at work post 2020 (continuation of debate),https://www.europarl.europa.eu/doceo/document/CRE-9-2022-03-09-INT-3-277-5000_IT.html,"  Stefania Zambelli (ID),  per iscritto. – In questi mesi, il Parlamento europeo ha lavorato senza sosta per prevenire e combattere i tumori professionali. Pensiamo al Piano europeo di lotta contro il cancro, o alla quarta revisione della direttiva CMRD, di cui sono stata relatrice. 
Questa relazione si aggiunge alla nostra strategia per combattere la mortalità e gli incidenti sui luoghi di lavoro. Sul tema, infatti, i numeri sono ancora troppo alti: Ogni anno in Europa 3300 persone perdono la vita, oltre 3 milioni sono gli incidenti sul lavoro. In Italia, nel 2021, si sono registrati più di tre morti al giorno. Una strage che spesso è troppo silenziosa e della quale dobbiamo farci carico. 
Appoggiamo per questo l'ambizioso obiettivo ""zero vittime"" della Commissione, puntando specialmente sulla prevenzione dei tumori, che rappresentano la prima causa di morte sul lavoro. Particolare attenzione deve essere data anche ai problemi cardiovascolari, così come agli aspetti psicologici sul lavoro, in netta crescita nel post-pandemia. 
Ridurre l'esposizione professionale a sostanze pericolose, rendere più sicuri e puliti i posti di lavoro, garantire alti standard di protezione sono impegni che non possiamo più rimandare.
"
Stefania ZAMBELLI,2022-02-17,IT,"Protection of workers from the risks relating to exposure to carcinogens, mutagens and reprotoxins at work (debate)",https://www.europarl.europa.eu/doceo/document/CRE-9-2022-02-17-INT-4-024-0000_IT.html,"  Stefania Zambelli,  relatrice. – Signor Presidente, onorevoli colleghi, signor Commissario, finalmente dopo più di un anno di lavoro sono onorata di essere qui oggi per la presentazione della quarta revisione della direttiva 2004/37/CE sulla protezione dei lavoratori da sostanze cancerogene e da sostanze mutagene. È stato un lavoro lungo e alle volte complicato, ma ho agito con dedizione e impegno nell'apportare le modifiche alla direttiva di cui sono relatrice. L'ho fatto nella consapevolezza che l'Europa può concretamente agire per migliorare le condizioni di lavoro e di salute dei lavoratori.
La mia storia personale mi rende particolarmente sensibile alla questione: ho lavorato nell'ambito sanitario e negli ultimi anni ho dovuto affrontare la battaglia contro tre tumori e solo recentemente ho terminato i trattamenti. Queste esperienze hanno avuto un'influenza importante sul mio impegno politico sin dal primo giorno in questo Parlamento. Ho lavorato con dedizione e con la consapevolezza che il cancro si può sconfiggere e il mio impegno nella commissione speciale contro il cancro ne è un esempio. Ho discusso con tutti, con le parti sociali, con le aziende e con i sindacati. Ritengo indispensabile che questa relazione dia risposte concrete ai lavoratori e ai cittadini europei, che da troppo tempo attendono risposte in materia di sicurezza sul posto di lavoro.
Il cancro rappresenta la prima causa di morte correlata al lavoro nell'Unione europea. Infatti, il 52 % dei decessi legati al lavoro è dovuto a tumori professionali. La Commissione europea ha fatto della lotta contro il cancro una delle priorità del quinquennio 2019-2024. Secondo la Commissione, infatti, il 40 % dei casi di cancro in Europa si possono prevenire. Una maggiore protezione dei lavoratori, insieme a una diminuzione o eliminazione dei rischi, va nella direzione di ridurre l'esposizione dei lavoratori a sostanze pericolose.
Questa modifica rappresenta la quarta proposta legislativa della direttiva e si propone di stabilire nuovi valori limiti di esposizione professionale per tre sostanze: l'acrilonitrile, i composti del nichel e il benzene.
La nuova modifica della direttiva, come proposta dalla Commissione, vuole garantire un nuovo livello di protezione professionale a oltre un milione di lavoratori in tutta Europa. I settori coinvolti sono il settore petrolifero, il settore tessile, il settore manifatturiero, il settore edile e il settore chimico. Nel corso della discussione sono emerse nuove proposte, che sono state tutte prese in considerazione.
È con grande soddisfazione che la direttiva conosciuta come CMD sarà d'ora in avanti chiamata CMRD. Infatti, alle sostanze già previste, abbiamo aggiunto le sostanze reprotossiche, ossia sostanze dannose per la riproduzione. Non solo queste sostanze entrano a far parte dello scopo della direttiva, ma abbiamo stilato anche una lista di 11 sostanze che hanno effetti dannosi per la fertilità. Si tratta di una grande vittoria per la tutela della salute dei lavoratori, soprattutto per quelli che lavorano nel comparto della salute. Si stima infatti che almeno 2 milioni di persone in Europa siano esposte a queste sostanze.
Altro grande obiettivo raggiunto riguarda i medicinali pericolosi. Infatti, ci sono diversi medicinali, alcuni fondamentali per la lotta contro il cancro, che possono avere effetti gravi per chi li maneggia e per chi li prepara. Per la prima volta siamo riusciti ad aprire la discussione su questo argomento.
Questo è un enorme passo in avanti per tutto il comparto ospedaliero. Ogni anno, infatti, 12 milioni di operatori sanitari in Europa sono potenzialmente esposti a farmaci pericolosi. Penso ai medici, agli infermieri, ai tecnici di laboratorio, a tutti coloro che lavorano negli ospedali. A loro va il mio ringraziamento, perché in questi anni difficili sono stati in prima linea contro la pandemia. La Commissione dovrà dare una definizione di questi farmaci, preparare una lista e dare delle linee guida.
Abbiamo inoltre richiesto alla Commissione di preparare un piano d'azione per includere nella direttiva altre 25 sostanze e di affrontare il tema della silice cristallina, sostanza che può avere gravi effetti a lungo termine.
Nonostante le difficoltà nel portare avanti questa relazione, oggi siamo qui con un risultato eccellente, atteso da tutti gli attori coinvolti nel processo decisionale: lavoratori, aziende e governi. Abbiamo tutti agito con un solo obiettivo comune, la salute dei lavoratori, e credo che abbiamo fatto un enorme passo in avanti nel garantire maggiore protezione e sicurezza.
"
Stefania ZAMBELLI,2022-02-17,IT,"Protection of workers from the risks relating to exposure to carcinogens, mutagens and reprotoxins at work (continuation of debate)",https://www.europarl.europa.eu/doceo/document/CRE-9-2022-02-17-INT-4-058-0000_IT.html,"  Stefania Zambelli,  relatrice. – Signor Presidente, onorevoli colleghi, ho ascoltato con molta attenzione i vostri interventi. Credo che questa relazione fosse un atto dovuto nei confronti di tutti i cittadini europei che negli anni hanno contratto il cancro sul luogo di lavoro.
Ringrazio il Consiglio, ringrazio la Commissione, ringrazio tutti i miei colleghi. Ringrazio di cuore la ex presidente, per il lavoro che abbiamo svolto insieme. Grazie Lucia! Oggi insieme abbiamo aggiunto un importante tassello nella lotta contro il cancro, lasciando da parte i nostri colori politici. Oggi per i lavoratori europei è un grande giorno. Grazie.
"
Stefania ZAMBELLI,2022-02-15,IT,Strengthening Europe in the fight against cancer(debate),https://www.europarl.europa.eu/doceo/document/CRE-9-2022-02-15-INT-2-025-0000_IT.html,"  Stefania Zambelli (ID).   – Signora Presidente, onorevoli colleghi, signora Commissaria, la lotta contro il cancro è una battaglia che ci deve vedere uniti al di là delle nostre differenze politiche. Per la mia storia personale, aver fatto parte della commissione BECA è stato davvero un grande onore. Questo però deve essere solo il punto di partenza per combattere con determinazione il cancro.
Tuttavia, una cosa è l'attenzione data alla prevenzione, alla cura, alla diagnosi precoce, tema che appoggio e appoggerò sempre al cento per cento, ma un'altra cosa è il modo in cui si vogliono criminalizzare alcuni prodotti, uno su tutti il vino.
È inaccettabile pensare di mettere sullo stesso piano i superalcolici e il vino, il cui consumo nella giusta quantità è addirittura consigliato in una dieta equilibrata. Questo rischierebbe di mettere in ginocchio tutto il comparto vitivinicolo, non solo italiano ma soprattutto quello europeo. I posti a rischio sarebbero 3 milioni in tutta l'Unione europea, ed è per questo che il mio sì convinto va alla lotta contro il cancro, mentre non sono assolutamente d'accordo con tutto ciò che penalizza, soprattutto in questo momento così delicato, il vino e il made in Italy.
Vorrei ricordare che, per colpa di questa pandemia, ci sono tantissimi pazienti oncologici che non possono essere operati perché le terapie intensive sono ancora occupate, sono ancora piene. Solo in Italia 4 milioni di controlli sono stati rinviati, 4 milioni di controlli!
È questa la vera sfida che dobbiamo vincere, e non penalizzare interi settori, come quello vitivinicolo, con etichettatura che non hanno alcuna base scientifica.
"
Stefania ZAMBELLI,2022-01-20,IT,Empowering European Youth: post-pandemic employment and social recovery (debate),https://www.europarl.europa.eu/doceo/document/CRE-9-2022-01-20-INT-4-158-9375_IT.html,"  Stefania Zambelli (ID),  per iscritto. – Gentili colleghi, tra le categorie sicuramente più colpite dalla pandemia, possiamo trovare i giovani. I mesi di lockdown, le difficoltà sul mercato del lavoro, le chiusure forzate di scuola e università e la mancanza di momenti di socialità, hanno contribuito a rendere difficile la vita dei giovani in questi due anni. L'iniziativa portata avanti dalla presidente Von der Leyen di istituire per il 2022 l'Anno europeo dei giovani, è sicuramente un passo importante per guardare con fiducia al futuro. Tuttavia dobbiamo predisporre, di concerto con gli Stati membri e con urgenza, strumenti economici e decontribuzioni fiscali per combattere la disoccupazione giovanile, ancora troppo alta in paesi come l'Italia. Oltre ad iniziative inerenti al mondo del lavoro, crescente attenzione deve essere rivolta al benessere psicofisico dei giovani. La didattica a distanza e la mancanza di interazioni umane, hanno causato enormi problemi alla salute psicologica dei nostri ragazzi, con incremento di tentativi di suicidio e atti estremi. 
Inoltre, ritengo importante che si debba dare più attenzione al mondo giovanile delle persone con disabilità, doppiamente colpito da questa serie di eventi. Maggiori tutele e stesse opportunità devono essere loro garantite per evitare ulteriori e dannose discriminazioni.
"
Stefania ZAMBELLI,2021-12-15,IT,Deliberations of the Committee on Petitions in 2020 (debate),https://www.europarl.europa.eu/doceo/document/CRE-9-2021-12-15-INT-3-305-0000_IT.html,"  Stefania Zambelli,  a nome del gruppo ID. – Signor Presidente, signor Commissario, onorevoli colleghi, nell'anno 2020 il Parlamento europeo ha ricevuto oltre 1 500 petizioni, un numero in netta crescita rispetto agli anni precedenti.
La pandemia di COVID-19 ha contribuito a questo aumento: sono infatti 209 le petizioni riguardanti i ricoveri che la commissione ha esaminato.
Questo è sicuramente un segno che c'è preoccupazione da parte dei cittadini europei in materia di salute pubblica, in un periodo storico difficile come quello che abbiamo vissuto e stiamo purtroppo ancora vivendo.
Un altro tema di cui la commissione per le petizioni si è occupata riguarda la disabilità. Sono tantissimi i cittadini con disabilità che si rivolgono al Parlamento europeo per chiedere maggiori tutele, soprattutto in materia di lavoro. È nostro dovere ascoltare tutte le istanze che ci vengono rivolte e dare risposte immediate a tutte le problematiche.
Dobbiamo per questo impegnarci perché le petizioni siano di facile accesso a tutti i cittadini europei. Buon Santo Natale a tutti.
"
Stefania ZAMBELLI,2021-11-25,IT,The International Day of Elimination of Violence Against Women and the State of play on the ratification of the Istanbul Convention (continuation of debate),https://www.europarl.europa.eu/doceo/document/CRE-9-2021-11-25-INT-4-065-8750_IT.html,"  Stefania Zambelli (ID),  per iscritto. – I numeri inerenti alla violenza contro le donne in Europa, sono ancora oggi allarmanti. Si stima infatti che in Europa il 33% delle donne sia vittima di violenza fisica o sessuale. Purtroppo, a perpetrare violenza contro le donne sono proprio le persone ad esse più vicine, come il padre o il partner. La pandemia da COVID-19, non ha fatto altro che esacerbare questa situazione, con picchi di femminicidi durante i mesi di lockdown. Dobbiamo garantire sostegno alle donne vittime di violenza e alle famiglie che hanno perso una donna a causa di femminicidio: aiuto psicologico, compensazioni economiche celeri e giuste, pene severe per chi ha perpetrato il reato. I sistemi giudiziari devono dare risposte rapide e certe, a chi ha perso una madre o una figlia. È inammissibile che in Europa ci siano ancora enormi differenze tra i vari schemi nazionali di compensazione per le vittime di reato. 
È nostro dovere far sì, che chi ha subito un reato e le lo ro famiglie, ottengano giustizia velocemente.
"
Stefania ZAMBELLI,2021-11-10,IT,"The escalating humanitarian crisis on the EU-Belarusian border, in particular in Poland (debate)",https://www.europarl.europa.eu/doceo/document/CRE-9-2021-11-10-INT-1-091-6250_IT.html,"  Stefania Zambelli (ID),  per iscritto. – Quello che sta avvenendo al confine tra Polonia e Bielorussia è di una gravità estrema. Come già fatto in passato da Erdogan, il dittatore bielorusso Lukashenko, sta utilizzando i migranti per minacciare l'Europa, in una nuova forma di guerra ibrida, proprio sul confine europeo. Con questa minaccia il tema della protezione dei confini è tornato finalmente all'ordine del giorno a Bruxelles, guadagnando centralità nel dibattito politico. La protezione e la sicurezza delle frontiere, specialmente per quegli Stati che si trovano ai confini europei, come Polonia e Italia, sono temi di importanza cruciale per affrontare le sfide geopolitiche odierne e per evitare la minaccia di ondate migratorie illegali, fomentate da dittatori di paesi terzi. In gioco c'è la sicurezza non solo dei Paesi membri, ma di tutta l'Unione europea.
Serve dunque un'azione decisa da parte di Bruxelles per metterla in sicurezza e difendere i nostri confini.
"
Stefania ZAMBELLI,2021-10-20,IT,The rise of right-wing extremism and racism in Europe (in light of recent events in Rome) (debate),https://www.europarl.europa.eu/doceo/document/CRE-9-2021-10-20-INT-3-197-5000_IT.html,"  Stefania Zambelli (ID),  per iscritto. – Un dibattito durante la Plenaria del Parlamento europeo sui pericoli connessi all'avanzata dell'estremismo di destra e del razzismo, alla luce dei fatti di Roma dello scorso 9 ottobre, è semplicemente lontano dalla realtà. Condanniamo senza se e senza ma, ogni tipologia di violenza. Ma parlare di pericolo di violenza fascista in Italia, quando secondo l'ultimo rapporto dell'Europol sulla violenza politica in Europa, in Italia sono avvenuti ben 24 attentati di stampo politico nel 2020 e tutti sono di estrema sinistra, è assolutamente fuorviante e sporca l'immagine dell'Italia in questo Parlamento e all'estero. Non possiamo accettare che le sedute plenarie vengano strumentalizzate da alcuni gruppi politici per dibattiti ideologici e faziosi.
Condanniamo invece ogni tipo di violenza, di qualsiasi matrice essa sia.
"
Stefania ZAMBELLI,2021-10-18,IT,Protecting workers from asbestos (debate),https://www.europarl.europa.eu/doceo/document/CRE-9-2021-10-18-INT-1-144-0000_IT.html,"  Stefania Zambelli (ID).   – Signor Presidente, signor Commissario, onorevoli colleghi, si stima che ogni anno siano 90 mila i decessi in Europa legati all'amianto, un numero ancora troppo alto se consideriamo che l'amianto è stato messo al bando in Europa nel 2005.
Infatti, sono ancora numerosi gli edifici di vecchia costruzione che contengono questa sostanza cancerogena e dannosa per la salute. È quindi nostro impegno far sì che la rimozione e il trattamento di questo materiale avvengano nel modo più sicuro possibile per i lavoratori e anche per chi lavora in questi edifici.
Come relatrice della revisione della direttiva sulle sostanze cancerogene e mutagene nei luoghi di lavoro, non posso che accogliere con favore questa relazione, perché credo che ogni iniziativa per garantire la sicurezza nei luoghi di lavoro sia fondamentale al di là dei nostri colori politici.
L'approccio ""zero vittime"" sui luoghi di lavoro previsto dalla Commissione europea è di certo un obiettivo ambizioso, ma dobbiamo impegnarci tutti insieme già da ora per ridurre le malattie e i decessi nei luoghi di lavoro.
"
Stefania ZAMBELLI,2021-10-05,IT,The future of EU-US relations (debate),https://www.europarl.europa.eu/doceo/document/CRE-9-2021-10-05-INT-2-093-3750_IT.html,"  Stefania Zambelli (ID),  per iscritto. – Il legame che collega Stati Uniti ed Europa, ancor prima che politico, militare o commerciale è un legame culturale e storico, che affonda le proprie radici negli anni in cui gli europei, inglesi, tedeschi, francesi, italiani e tanti altri, sono giunti in America e hanno dato forma ad una nuova società, ma sempre basata sulla cultura e tradizione europea e cristiana. Con il passare del tempo, questa consonanza culturale ha permesso di intensificare le relazioni politiche tra Washington e gli Stati europei, che hanno sempre visto negli Stati Uniti il primo partner commerciale e soprattutto un fedele alleato militare. 
È per questo motivo che l'amicizia e alleanza tra UE e USA deve guardare oltre alle amministrazioni politiche e focalizzarsi sempre di più sulle sfide globali che saremo chiamati ad affrontare insieme: la minaccia comunista e totalitaria cinese, i pericoli connessi al terrorismo globale, le mire regionali del regime islamico iraniano, i rischi derivanti dall'Afghanistan talebano. 
Solo insieme potremo affrontare queste sfide di portata globale, grazie soprattutto alla garanzia reciproca della nostra sicurezza, l'Alleanza Atlantica, pilastro imprescindibile delle relazioni transatlantiche.
"
Stefania ZAMBELLI,2021-10-04,IT,The protection of persons with disabilities through petitions: lessons learnt (debate),https://www.europarl.europa.eu/doceo/document/CRE-9-2021-10-04-INT-1-128-0000_IT.html,"  Stefania Zambelli,  a nome del gruppo ID. – Signor Presidente, onorevoli colleghi, signora Commissaria, le petizioni hanno da sempre rappresentato per tutti i cittadini europei uno strumento di partecipazione alla politica comunitaria.
Infatti, le petizioni sono per le persone con disabilità un utile mezzo per avanzare proposte per i loro diritti. Tramite le petizioni molti disabili ci hanno contattato recentemente, facendoci presente quali sono i problemi che ogni giorno devono affrontare, per esempio difficoltà nell'occupazione, difficoltà nella scuola, difficoltà ad accedere agli uffici pubblici, difficoltà a salire sui mezzi pubblici.
Sono davvero contenta che in questo testo siano state accettate le nostre proposte. È necessario però velocizzare l'attuazione della Carta europea della disabilità. Dobbiamo combattere ogni forma di discriminazione sui luoghi di lavoro. Dobbiamo aiutare le famiglie nel sostenere le persone con disabilità. Dobbiamo sostenere le scuole e gli istituti che ospitano bambini e ragazzi disabili. È nostro dovere affrontare con tutti i mezzi a disposizione i problemi legati alla disabilità, dando sostegno e aiuto a chi è meno fortunato di noi.
"
Stefania ZAMBELLI,2021-09-14,IT,Situation in Afghanistan (debate),https://www.europarl.europa.eu/doceo/document/CRE-9-2021-09-14-INT-2-219-5000_IT.html,"  Stefania Zambelli (ID),  per iscritto. – Le immagini provenienti dall'Afghanistan in queste ultime settimane ci hanno lasciato tutti sgomenti. In pochi giorni, l'avvento al potere dei Talebani ha cancellato vent'anni di progressi economici e sociali e ha spazzato via ogni speranza di un paese in cui ogni donna e ogni bambina potesse ricevere un'educazione adeguata e potesse realizzarsi dal punto di vista professionale. 
Giorno dopo giorno la situazione umanitaria si sta facendo sempre più grave, e, al contrario degli annunci del governo talebano, i diritti delle donne cominciano a venire meno. Una cosa deve essere chiara: non ci sarà mai collaborazione o riconoscimento di un governo che sistematicamente calpesta ogni tipologia di diritto umano. 
Ora serve un'azione congiunta a livello europeo ed internazionale, per dare sollievo ad una popolazione allo stremo, per creare specifici corridoi umanitari dedicati a donne e bambini e per prevenire un'ondata migratoria incontrollata, dal momento che potrebbero annidarsi tra i profughi cellule fondamentaliste e terroristiche. A tal fine, sarà indispensabile impegnarsi per prevenire che l'Afghanistan si trasformi, ancora una volta, in un nuovo baluardo di organizzazioni terroristiche islamiche.
"
Stefania ZAMBELLI,2021-09-13,IT,"Fair working conditions, rights and social protection for platform workers - New forms of employment linked to digital development (debate)",https://www.europarl.europa.eu/doceo/document/CRE-9-2021-09-13-INT-1-098-0000_IT.html,"  Stefania Zambelli (ID).   – Signora Presidente, signor Commissario, onorevoli colleghi, sono oltre 10 000 in Italia i lavoratori delle piattaforme digitali, i cosiddetti rider. 
Si parla di un giro d'affari da 900 milioni di euro. In Europa ce ne sono più di 100 000, è un lavoro in continua espansione e di facile accesso per tutti.
Tuttavia le persone impegnate in questo tipo di lavoro, la maggior parte delle volte sono ragazzi molto giovani, devono lavorare con lunghissimi turni notturni, vengono pagati 2 euro a consegna, non hanno nessun giorno di malattia, non hanno nessun giorno di ferie e non sono assicurati in caso di incidente. Pensate, sono sulla strada 10 o 12 ore tutto il giorno. Non c'è Pasqua, non c'è Natale, non c'è l'ultimo dell'anno, lavorano il sabato e la domenica.
Purtroppo, a causa di questa crisi economica e della disoccupazione, ci sono molti padri di famiglia costretti a fare questo tipo di lavoro.
Dobbiamo garantire tutti insieme maggior dignità per questi lavoratori e soprattutto maggiori diritti. Tutto ciò deve essere fatto nel rispetto delle norme europee e degli ordinamenti dei singoli Stati membri.
"
Stefania ZAMBELLI,2021-07-07,IT,Breaches of EU law and of the rights of LGBTIQ citizens in Hungary as a result of the adopted legal changes in the Hungarian Parliament - The outcome of 22 June hearings under Article 7(1) of the TEU regarding Poland and Hungary (continuation of debate),https://www.europarl.europa.eu/doceo/document/CRE-9-2021-07-07-INT-3-138-5001_IT.html,"  Stefania Zambelli (ID),  per iscritto. – Ancora una volta questo Parlamento perde il suo tempo a discutere dello Stato di diritto e della democrazia in alcuni paesi membri, dimenticandosi di come viene applicata la democrazia al suo interno, dove vige un illiberale e antidemocratico cordone sanitario teso a mettere a tacere interi gruppi politici.
Non possiamo accettare lezioni di democrazia da una certa sinistra ideologica che si fa paladina dei diritti umani ma nega la possibilità di partecipazione e espressione a partiti democraticamente eletti dai cittadini. Non possiamo nemmeno tollerare l'ennesima ingerenza di Bruxelles negli affari interni dei paesi membri in una questione che, tra l'altro, non pertiene alle competenze dell'Unione. La legge di cui stiamo discutendo oggi, approvata con larghissima maggioranza dal parlamento di Budapest, non viola in alcun modo i principi e le prerogative dell'Unione europea e mira solamente a difendere i bambini, l'infanzia e le prerogative dei genitori nell'educazione dei minori. Dunque basta con questo imperialismo morale da parte di Bruxelles, basta a questi dibattiti atti solo a screditare parlamenti e governi legittimamente eletti. Se davvero vogliamo parlare di democrazia mettiamola in pratica, per prima cosa, in quest'aula.
"
Stefania ZAMBELLI,2021-07-05,IT,Old continent growing older - possibilities and challenges related to ageing policy post 2020 (debate),https://www.europarl.europa.eu/doceo/document/CRE-9-2021-07-05-INT-1-111-0000_IT.html,"  Stefania Zambelli,  a nome del gruppo ID. – Signora Presidente, onorevoli colleghi, l'invecchiamento della società è una delle sfide più difficili che l'Europa dovrà affrontare nel prossimo futuro. La popolazione europea sta pian piano diminuendo e si stima che nel 2070 conterà solo il 4 % di tutta la popolazione mondiale. 
I cambiamenti demografici in atto e il minor numero di nascite stanno portando allo spopolamento di intere aree, specialmente quelle rurali e quelle montane. Da un lato, è obbligatorio dare sostegno e creare una strategia per i nostri anziani che in questo momento stanno soffrendo a causa della pandemia; è però necessario sostenere la natalità perché si possano mitigare gli effetti dell'invecchiamento della popolazione, dando incentivi alle giovani coppie, sostegni familiari e politiche per migliorare l'occupazione.
Sono strumenti che dobbiamo mettere in atto il prima possibile per non rassegnarci a questo continuo calo demografico.
"
Stefania ZAMBELLI,2021-06-23,IT,Preparation of the European Council meeting of 24-25 June 2021 – Relaunch of the Malta Declaration and the use of an effective solidarity mechanism (debate),https://www.europarl.europa.eu/doceo/document/CRE-9-2021-06-23-INT-1-071-0000_IT.html,"  Stefania Zambelli (ID),  per iscritto. – Dopo anni di tanti annunci, siamo di nuovo qui a discutere degli accordi di Malta e di ricollocamento dei migranti. L'Europa da anni parla di solidarietà e meccanismi di ridistribuzione ma, nonostante le numerose promesse e le belle parole, i dati ci confermano che è sempre l'Italia a doverli ospitare, senza che l'Europa sia capace di trovare una soluzione definitiva.
Da inizio anno, infatti, sono sbarcati in Italia 18 mila migranti clandestini, contro i 2000 del 2019, quando Matteo Salvini era ministro. Nell'ultimo mese solamente lo 0,3 % di questi migranti è stato redistribuito ad altri paesi europei, appena 20 persone! Alla faccia della solidarietà europea. 
Il tutto mentre i governi socialisti di Spagna e Danimarca decidono di chiudere le frontiere ai clandestini e la Germania rifiuta i migranti provenienti dall'Italia perché i numeri degli sbarchi non giustificherebbero l'aiuto tedesco. 
È ora di dire basta a questo atteggiamento nei confronti dell'Italia: non possiamo essere il campo profughi d'Europa. Il ricollocamento su base volontaria si è dimostrato un disastro, peraltro annunciato. Fermare l'immigrazione illegale, come fece il ministro Salvini, è l'unica soluzione a questa emergenza.
"
Stefania ZAMBELLI,2021-06-10,IT,Autism and inclusive employment (debate),https://www.europarl.europa.eu/doceo/document/CRE-9-2021-06-10-INT-4-196-4375_IT.html,"  Stefania Zambelli (ID),  per iscritto. – L'autismo è una forma di disabilità molto complessa, che interessa, solo in Europa, circa 5 milioni di persone. In Italia, i dati riguardanti le persone nello spettro autistico, sono purtroppo in crescita: si stimano, infatti, tra le 300 e le 500 mila persone autistiche in Italia, con numeri pressoché raddoppiati rispetto a 12 anni fa. L'aumento di persone nello spettro autistico si accompagna a dati allarmanti legati ai livelli di occupazione delle stesse. Il loro tasso di impiego è infatti inferiore al 10 %, un numero di gran lunga inferiore rispetto ai livelli di occupazione delle persone con disabilità, che si attestano al 47%, e al 72 % delle persone senza disabilità. È inammissibile che queste persone soffrano una doppia discriminazione, perché escluse dal mondo del lavoro. È altrettanto preoccupante il fatto che le poche persone occupate, lavorino in posti precari e sottopagati. Ciò non fa altro che aumentare il disagio sociale di questa categoria di persone, condannandole a nuove e molteplici discriminazioni nella vita quotidiana. È dunque quanto mai urgente che la Commissione agisca in merito.
Garantire un'occupazione, un lavoro dignitoso e prospettive di sviluppo personale per le persone autistiche, sono impegni non più rimandabili.
"
Stefania ZAMBELLI,2021-05-18,IT,2019-2020 Reports on Turkey (debate),https://www.europarl.europa.eu/doceo/document/CRE-9-2021-05-18-INT-2-201-7500_IT.html,"  Stefania Zambelli (ID),  per iscritto. – Dal 1999 la Turchia è un paese candidato a entrare nell'Unione europea. Dal 1999 l'UE elargisce fondi e cospicui sostegni economici a un Paese che, negli anni, non ha fatto altro che radicalizzarsi e diventare sempre più autoritario.
Da quando Erdoğan è diventato primo ministro e, successivamente, Presidente, la Turchia ha imboccato la strada di una politica filo-islamista, lontana da qualsiasi valore e standard europeo. In politica estera, inoltre, il ""sultano"" Erdoğan ha dato avvio a una politica sempre più assertiva e ostile verso numerosi Paesi europei: basti pensare a Grecia e Cipro nel Mar Egeo orientale ma anche contro l'Italia, con riferimento al teatro libico.
Come Unione europea non possiamo semplicemente stare a guardare e limitarci a qualche denuncia. Il deterioramento nel rispetto dei diritti umani, le continue limitazioni alla libertà di stampa e associazione, l'incarcerazione di giornalisti e professori ci dimostrano, una volta per tutte, una cosa sola: la Turchia non è e non sarà mai Europa.
"
Stefania ZAMBELLI,2021-04-28,IT,Digital Green Certificate - Union citizens - Digital Green Certificate - third country nationals - The accessibility and affordability of Covid-testing (debate),https://www.europarl.europa.eu/doceo/document/CRE-9-2021-04-28-INT-3-099-0000_IT.html,"  Stefania Zambelli (ID),  per iscritto. – Dopo oltre un anno di restrizioni e limitazioni agli spostamenti in Europa, il certificato COVID rappresenta una possibilità data ai cittadini europei di tornare a viaggiare all'interno dell'Europa. Non si tratta di un passaporto vaccinale, non comporta alcun obbligo vaccinale, ma si tratta, appunto, di una possibilità di tornare a spostarsi tra Paesi. Il certificato non verrà richiesto per entrare al bar, in palestra o al cinema, ma solo per muoversi tra Paesi dell'UE. 
Ci opponiamo infatti, con forza, a qualsiasi forma obbligatoria di vaccino o passaporto: la libertà di ognuno viene prima di tutto. In alternativa al vaccino, la persona potrà dimostrare la negatività al tampone oppure la guarigione dal COVID. A tal fine abbiamo insistito sulla gratuità dei tamponi, in maniera tale da non creare discriminazioni. Allo stesso tempo, dobbiamo infatti dare una speranza al comparto turistico, che in Italia rappresenta una buona fetta del PIL nazionale e che ha troppo sofferto in questo anno e mezzo di pandemia: la ripartenza del turismo quest'estate può veramente rappresentare la ripartenza dell'Italia intera, mettendo fine ad una stagione di chiusure e sacrifici.
"
Stefania ZAMBELLI,2021-03-08,IT,Equal treatment in employment and occupation in light of the UNCRPD (debate),https://www.europarl.europa.eu/doceo/document/CRE-9-2021-03-08-INT-1-180-0000_IT.html,"  Stefania Zambelli (ID).   – Signora Presidente, onorevoli colleghi, con una semplice tessera, le persone con disabilità potrebbero avere accesso agli stessi servizi in tutti i 27 Stati membri e non dovrebbero subire così ulteriori discriminazioni.
Ad oggi nessuna persona con disabilità è in possesso di un riconoscimento europeo. In Italia, solo il contrassegno della macchina dà loro il riconoscimento, con enormi difficoltà ad accedere a tutti gli altri servizi. Da troppo tempo si discute su questo argomento ed è per questo che ho anche presentato un'interrogazione per accelerare la creazione di una tessera europea sulla disabilità.
Non complichiamo la vita a chi ha già enormi problemi. Questa tessera potrebbe avere dei benefici nel mondo del lavoro, dove i dati sull'occupazione sono allarmanti: il 50 % dei disabili è disoccupato. Una semplice tessera potrebbe dar loro un vantaggio enorme.
Da qui il mio impegno per lavorare insieme per raggiungere questo obiettivo. 
"
Stefania ZAMBELLI,2021-02-08,IT,Reducing inequalities with a special focus on in-work poverty (debate),https://www.europarl.europa.eu/doceo/document/CRE-9-2021-02-08-INT-1-157-5000_IT.html,"  Stefania Zambelli (ID),  per iscritto. – La pandemia da COVID-19 ha esacerbato le disuguaglianze sociali ed economiche, con il rischio di un peggioramento nel prossimo futuro. È necessario mettere in atto politiche volte a mitigare questi effetti. Tuttavian la risposta non può e non deve essere, nuove legislazioni a livello europeo, in merito a pensioni, salari e reddito minimo. Voglio ricordare, infatti, che queste sono e rimangano competenze esclusive degli Stati membri. Spetta ad essi, infatti, il compito di decidere, o meno, circa l'introduzione di un salario minimo nazionale, tramite un confronto corale con tutti i partner sociali interessati. Inoltre, ritengo impensabile, poter risollevarsi dalla crisi, con una sovraregolamentazione e sussidi: essi non rappresentano una soluzione, ma un nuovo peso su imprese e lavoratori. È necessario mettere le persone in condizione di poter lavorare e di creare lavoro, dal momento che è un'occupazione dignitosa, l'unico strumento utile per non cadere in una condizione di povertà. Infine è necessario sottolineare come l'immigrazione clandestina, stia avendo un impatto estremamente negativo sul mondo del lavoro, con effetti sul livello dei salari e sulla natura precaria di molti lavori.
"
Stefania ZAMBELLI,2021-01-20,IT,Decent and affordable housing for all (debate),https://www.europarl.europa.eu/doceo/document/CRE-9-2021-01-20-INT-3-238-0000_IT.html,"  Stefania Zambelli,  a nome del gruppo ID. – Signor Presidente, onorevoli colleghi, il diritto alla casa è sacrosanto. Purtroppo in tempi di crisi sociale come quella che stiamo vivendo non è una certezza per tutti. Il numero di persone ridotte alla fame e alla povertà è in continua crescita. Basta sentire i telegiornali e vedere le code di persone in attesa di un pasto caldo presso le varie associazioni di volontariato per capire che qualcosa non sta funzionando.
Ritengo che l'Europa abbia altro a cui pensare in questo periodo di crisi che occuparsi di edilizia popolare, mettendo paletti e condizioni per l'assegnazione di alloggi, privilegiando tra l'altro rom ed extracomunitari.
L'Europa non deve intromettersi nelle competenze dei singoli Stati. Servono piani nazionali che sappiano assecondare le necessità reali dei singoli territori e una politica in materia di immigrazione molto più rigida per arginare l'arrivo di migliaia di clandestini, perché solo così, e ripeto, perché solo così si ridurrebbe drasticamente il numero dei senzatetto delle nostre città e diminuirebbe il numero delle occupazioni abusive destinate a chi è in lista da anni.
"
Stefania ZAMBELLI,2020-12-16,IT,"Preparation of an EU Strategy on COVID-19 vaccination, including its external dimension (debate)",https://www.europarl.europa.eu/doceo/document/CRE-9-2020-12-16-INT-3-145-0000_IT.html,"  Stefania Zambelli (ID),  per iscritto. – È sicuramente un fatto positivo che la Commissione europea abbia concluso contratti con diverse case farmaceutiche per l'acquisto e l'approvvigionamento a livello europeo di dosi di vaccino contro il Coronavirus. 
Tuttavia, incombono ancora, a pochi giorni dall'inizio della campagna vaccinale, una serie di interrogativi senza risposta circa i vaccini. Innanzitutto la temperatura: il vaccino della Pfizer dovrà essere conservato a meno 80 gradi. 
Come sarà garantita la catena del freddo dal momento della produzione del vaccino fino alla sua somministrazione? Inoltre, non sono ancora chiari i metodi di somministrazione: quante dosi dovranno essere somministrate alle persone? Altri interrogativi riguardano i prezzi del vaccino. Come mai alcuni costano 30 euro a dose, mentre altri, come il vaccino Oxford, nemmeno tre euro? E sulle tempistiche, come mai il Regno Unito ha già iniziato a vaccinare da oltre una settimana, mentre in Unione europea continuano a dirci date vaghe e non precise sull'approvazione da parte dell'EMA? 
Un altro aspetto preoccupante riguarda anche le responsabilità di danni causate dai vaccini: perché gli Stati membri dovranno risarcire le case farmaceutiche rispetto a questo tema? Tante, troppe sono le domande di cui siamo ancora in attesa di una risposta certa.
"
Stefania ZAMBELLI,2020-10-21,IT,Economic policies of the euro area 2020 - Employment and social policies of the euro area 2020 (debate),https://www.europarl.europa.eu/doceo/document/CRE-9-2020-10-21-INT-3-098-0000_IT.html,"  Stefania Zambelli (ID).   – Signora Presidente, onorevoli colleghi, gli effetti sociali ed economici della pandemia di Covid-19 sono sotto gli occhi di tutti. L'impatto sul mondo del lavoro è senza precedenti, con un aumento di due punti percentuali della disoccupazione in tutta Europa.
Se vogliamo rilanciare il mercato del lavoro e l'occupazione, lo strumento adatto non sarà di sicuro l'introduzione di nuove tasse per finanziare il recovery fund, perché queste andranno a mettere in ulteriore difficoltà il mondo produttivo. Dobbiamo invece sostenere concretamente imprenditori, artigiani, commercianti, operatori del mondo del turismo, partite IVA, tutti coloro che in questi mesi hanno aspettato invano gli aiuti dall'Europa e dagli Stati membri. 
Il numero delle attività commerciali e imprenditoriali chiuse a oggi è agghiacciante e non è nulla in confronto, credetemi, a quanto succederà nei prossimi mesi quando, cessato il blocco dei licenziamenti, centinaia di migliaia di persone si troveranno in mezzo a una strada. L'Europa dovrà farsi carico di questi soggetti e non credo sia utile e nemmeno saggio perdere altro tempo.
"
Stefania ZAMBELLI,2024-02-06,IT,Limit values for lead and its inorganic compounds and diisocyanates (debate),https://www.europarl.europa.eu/doceo/document/CRE-9-2024-02-06-INT-2-415-0000_IT.html,"  Stefania Zambelli (PPE).   – Signora Presidente, onorevoli colleghi, signor Commissario, quando si parla di salute dei lavoratori nei luoghi di lavoro tocchiamo temi che non hanno un colore politico.
Sono stata relatrice della quarta revisione della direttiva di cui oggi discutiamo. Nella quarta revisione siamo riusciti a includere le sostanze reprotossiche all'interno della direttiva. Abbiamo avuto un ottimo risultato. La direttiva è stata approvata a larghissima maggioranza in Parlamento, ma soprattutto abbiamo coinvolto tutte le parti sociali interessate: sindacati, aziende e associazioni di categoria.
Oggi discutiamo la quinta revisione, che, in continuità con quella precedente, offre altre tutele ai lavoratori europei. Questo è un passo fondamentale nella nostra battaglia contro il cancro. Tutelare i lavoratori nei luoghi di lavoro deve essere sempre una priorità per ognuno di noi.
"
Stefania ZAMBELLI,2024-01-16,IT,Presentation of the programme of activities of the Belgian Presidency (debate),https://www.europarl.europa.eu/doceo/document/CRE-9-2024-01-16-INT-2-059-5000_IT.html,"  Stefania Zambelli (PPE),  per iscritto. – Grazie Presidente, Gentili colleghi, Voglio rivolgere il mio augurio di buon lavoro alla Presidenza Belga, che nei prossimi sei mesi dovrà affrontare importanti sfide in diversi ambiti. Dai problemi legati all’immigrazione, ad un approccio pragmatico in tema di cambiamento climatico, dal sostegno all’industria, alle problematiche legate ai conflitti in corso, i prossimi mesi saranno cruciali nel determinare il futuro dell’Europa. Non posso però nascondere la mia preoccupazione in merito alla proposta, circolata in questi giorni, di una possibile reintroduzione del Nutriscore nell’agenda di questa presidenza. La posizione di Forza Italia è chiara: il Nutriscore è un sistema di etichettatura profondamente sbagliato, che non aiuta il consumatore ad una scelta informata, ma che, al contrario, rischia di penalizzare profondamente le eccellenze alimentari e vitivinicole del Made in Italy. Ci opporremmo a questa forma di etichettatura, che penalizza solamente i nostri agricoltori e i nostri piccoli produttori. Grazie.
"
Stefania ZAMBELLI,2023-12-11,IT,Mental health (short presentation),https://www.europarl.europa.eu/doceo/document/CRE-9-2023-12-11-INT-1-173-7500_IT.html,"  Stefania Zambelli (PPE),  per iscritto. – Per il gruppo PPE il tema della salute mentale è da sempre una delle priorità nell'agenda europea per la salute.
Purtroppo, per la loro stessa natura non visibile, i disturbi mentali sono spesso dimenticati e non considerati; invece i dati parlano chiaro e sono allarmanti: in Europa, ansia e depressione rappresentano oltre la metà dei casi di suicidio. Anche i dati tra giovani e giovanissimi sono preoccupanti: infatti, un adolescente su sette convive con un disturbo mentale. Dopo la pandemia questi dati sono solamente peggiorati.
L'azione europea in questo ambito è urgente e servono per questo le seguenti grandi azioni: dobbiamo garantire sempre maggior accesso ai servizi per la salute mentale e puntare sulla prevenzione e sull'istruzione nelle scuole e nel mondo del lavoro; dobbiamo rimuovere gli ostacoli per l'accesso alle cure, con maggiori risorse per gli Stati; dobbiamo anche lavorare per eliminare lo stigma riguardante le problematiche di salute mentale e, infine, dobbiamo migliorare la collezione di dati e statistiche sulla salute mentale, che sono elementi chiave per contrastare e prevenire questa problematica.
"
