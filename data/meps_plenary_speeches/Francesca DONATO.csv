MP,Date,Language,Title,Url,Content
Francesca DONATO,2023-11-21,IT,Packaging and packaging waste (debate),https://www.europarl.europa.eu/doceo/document/CRE-9-2023-11-21-INT-2-232-0000_IT.html,"  Francesca Donato (NI).   – Signor Presidente, onorevoli colleghi, questo regolamento sugli imballaggi e i rifiuti da imballaggio si inserisce nel solco delle politiche del Green Deal europeo, che puntano a obiettivi come l'eliminazione dei combustibili fossili, l'azzeramento delle emissioni antropiche di anidride carbonica in atmosfera, la modifica dell'andamento del clima, obiettivi da raggiungere per la Commissione ad ogni costo, incluso quello della distruzione del sistema industriale europeo che ha assicurato la crescita economica e il progresso sociale per oltre un secolo. 
Anche i Paesi più virtuosi nel riciclo dei rifiuti, come l'Italia, verranno costretti a cambiare il modello produttivo in pochi anni per eliminare le plastiche, il nuovo nemico da abbattere. Ma la proposta di riutilizzare gli imballaggi e i contenitori di tutti i prodotti di consumo, inclusi gli alimenti, è economicamente insostenibile, oltre che dannosa per l'ambiente, visto l'enorme impiego di energia, acqua e detersivi che comporterebbe.
Fermiamo questa deriva ideologica una volta per tutte, prima che essa fermi l'Europa.
"
Francesca DONATO,2023-11-09,IT,Outcome of the EU-US summit (debate),https://www.europarl.europa.eu/doceo/document/CRE-9-2023-11-09-INT-2-016-0000_IT.html,"  Francesca Donato (NI).   – Signor Presidente, onorevoli colleghi, abbiamo sentito dalle parole della Commissaria un lungo elenco di progetti condivisi con l'amministrazione Biden da parte dell'Unione europea, alcuni dei quali non altrettanto condivisi dai popoli europeo e statunitense, come ad esempio quello del supporto militare e finanziario illimitato al governo ucraino, senza alcuno sforzo per arrivare a un negoziato, o come il perseguimento degli obiettivi climatici con modalità e tempistiche già dimostratesi insostenibili per il nostro sistema industriale, dal punto di vista energetico e commerciale.
Ciò che emerge dai risultati di questo vertice è il costante appiattimento delle politiche europee sugli obiettivi indicati dal governo americano, senza alcun dibattito né cura per i tanti punti di conflitto fra gli interessi dell'Unione e quelli degli Stati Uniti.
Il distacco e l'alienazione della dirigenza UE rispetto alle richieste dei cittadini europei aumenta progressivamente e di questo vedremo i risultati presto nelle urne.
"
Francesca DONATO,2023-10-18,IT,"The despicable terrorist attacks by Hamas against Israel, Israel’s right to defend itself in line with humanitarian and international law and the humanitarian situation in Gaza (debate)",https://www.europarl.europa.eu/doceo/document/CRE-9-2023-10-18-INT-3-046-0000_IT.html,"  Francesca Donato (NI).   – Signor Presidente, onorevoli colleghi, in Israele infuria la guerra e l'ultima strage di civili nell'ospedale battista di Gaza City, colpito da un razzo, aumenta ancora il tragico conteggio delle vittime. Le accuse incrociate fra Hamas e Israele sulla paternità di questo razzo dovranno essere verificate con serietà per porre fine alle speculazioni propagandistiche.
Ma oggi più che mai va ribadito: non si può non stare accanto al 100 % a Israele mentre combatte con i propri uomini e donne contro il peggior terrorismo, perché non ci potranno mai essere uno Stato palestinese né una convivenza pacifica fra i due popoli finché esiste Hamas.
Salvare il popolo di Israele e i civili palestinesi è l'obiettivo da perseguire: aiutiamo il governo israeliano a raggiungerlo. Quindi, l'Unione europea dovrà effettuare severi controlli sui fondi destinati a Gaza, perché non vengano più spesi per costruire armi o tunnel dai terroristi. Inoltre, dovrà fornire strumenti concreti per evitare che altri terroristi entrino in Europa attraverso i canali migratori. La sicurezza dei cittadini europei, sia autoctoni che immigrati, è una nostra precisa responsabilità.
"
Francesca DONATO,2023-10-17,IT,Effectiveness of the EU sanctions on Russia (debate),https://www.europarl.europa.eu/doceo/document/CRE-9-2023-10-17-INT-2-047-0000_IT.html,"  Francesca Donato (NI).   – Signor Presidente, onorevoli colleghi, l'obiettivo dichiarato delle sanzioni alla Russia era quello di spezzare le reni al governo russo e costringerlo alla ritirata dai territori ucraini.
A oltre un anno e mezzo dall'inizio della guerra in Ucraina, la Russia è ancora lì ed è avanzata notevolmente. L'economia russa gode di migliore salute di quella europea, che ha risentito pesantemente delle sanzioni UE e delle controsanzioni russe, che hanno prodotto una gravissima crisi energetica e una spirale inflazionistica senza precedenti nell'UE.
La realtà è dunque che le sanzioni alla Russia sono state un completo fallimento. Prenderne atto sarebbe oggi una sconfitta politica per l'Unione, ma perseverare nell'errore avrà un costo ancora più alto per tutti noi, per le famiglie e le imprese europee.
Se vogliamo davvero evitare che la Russia vinca la guerra in Ucraina, dobbiamo promuovere un negoziato che la fermi, e farlo in fretta. Il ritiro delle sanzioni oggi può essere un importante strumento di trattativa per un armistizio che salverebbe la vita di migliaia di ucraini e scongiurerebbe il rischio di una sconfitta totale ucraina. Ricordiamocelo: è meglio perdere che straperdere.
"
Francesca DONATO,2023-09-14,IT,"Parliamentarism, European citizenship and democracy (debate)",https://www.europarl.europa.eu/doceo/document/CRE-9-2023-09-14-INT-4-025-0000_IT.html,"  Francesca Donato (NI).   – Signor Presidente, signora Commissaria, onorevoli colleghi, l'Unione europea si pone di fronte al mondo come modello e baluardo di democrazia, arrivando a formulare ingiunzioni e irrogare sanzioni a chi non rispetta i suoi standard democratici. Ma in realtà c'è ancora tanta strada da fare perché l'Unione europea traduca il nobile ideale dei suoi padri fondatori in un sistema autenticamente e solidamente democratico. 
Questa relazione va nella giusta direzione, puntando agli obiettivi essenziali, cioè dare al Parlamento europeo l'iniziativa legislativa, maggiore trasparenza e responsabilità per la Commissione e il Consiglio e i referendum europei. Una riforma del trattato in tal senso potrebbe dare all'Unione europea quella legittimità e credibilità che oggi non ha rispetto a molti dei suoi cittadini. 
Il Consiglio dovrà dimostrare quanto crede nell'Unione europea e nella democrazia in questo processo. Altrimenti finirà, come nella canzone di De André, a dare buoni consigli dopo aver dato il cattivo esempio.
"
Francesca DONATO,2023-07-12,IT,"Conclusions of the European Council meeting of 29-30 June 2023, in particular the recent developments in the war against Ukraine and in Russia (debate)",https://www.europarl.europa.eu/doceo/document/CRE-9-2023-07-12-INT-3-031-0000_IT.html,"  Francesca Donato (NI).   – Signor Presidente, onorevoli colleghi, nelle conclusioni del Consiglio europeo si ribadisce puntualmente l'impegno al sostegno militare, finanziario, ecc., all'Ucraina fino a che sarà necessario. Ma, perdonatemi se vi chiedo, necessario per ottenere cosa? La fine della guerra, con il ritiro incondizionato russo e la cattura di Putin, come prevede la formula di pace del presidente Zelensky?
Davvero vi pare un piano credibile? E se per caso dovesse realizzarsi la caduta del governo russo, l'Europa sarebbe pronta per uno scenario post-Putin? Una Libia in Russia è ciò che volete ottenere? In tal caso, sappiate che gli USA e la NATO non la vogliono e non vi appoggeranno. Il rischio che le atomiche russe finiscano nelle mani sbagliate è troppo anche per Biden.
Quindi, se il vostro obiettivo è questo, dovrete farcela da soli. Beh, auguri! Ma se non è questo, per quale fine stiamo armando e finanziando ad libitum il governo ucraino, senza nemmeno chiedere conto di come viene speso il nostro denaro?
Un po' di chiarezza sarebbe gradita.
"
Francesca DONATO,2023-07-11,IT,COVID-19 pandemic: lessons learned and recommendations for the future (debate),https://www.europarl.europa.eu/doceo/document/CRE-9-2023-07-11-INT-2-208-0000_IT.html,"  Francesca Donato (NI).   – Signor Presidente, signor Commissario, onorevoli colleghi, la definizione di questa relazione è stata particolarmente travagliata vista la mole di emendamenti presentati, ma l'esito che domani voteremo è del tutto privo dei contributi critici di vari membri su numerosi e gravissimi errori compiuti nella gestione della pandemia.
Dalla malagestione degli acquisti congiunti dei vaccini da parte della Presidente della Commissione, con opacità e compromissione dei bilanci UE e nazionali su cui è in corso un'indagine dell'EPPO, al fallimento dei certificati digitali COVID, che hanno favorito la diffusione del contagio instillando nei vaccinati la falsa sicurezza di essere protetti dall'infezione e non poter infettare gli altri; dalla discriminazione e violazione dei diritti umani fondamentali di chi non fosse munito dei certificati validi, benché immune per guarigione, alla negazione del dibattito scientifico aperto su temi chiave, ai danni economici imponenti dovuti a restrizioni inutili e sproporzionate. Di tutto questo non c'è traccia nella relazione.
Il lavoro di un anno è stato sprecato e la credibilità del Parlamento ne uscirà ulteriormente indebolita. Non meravigliamoci poi se i movimenti euroscettici guadagnano consensi, siamo noi a regalare loro i voti.
"
Francesca DONATO,2023-06-13,IT,Artificial Intelligence Act (debate),https://www.europarl.europa.eu/doceo/document/CRE-9-2023-06-13-INT-2-169-0000_IT.html,"  Francesca Donato (NI).   – Signora Presidente, onorevoli colleghi, signora Commissaria, questo regolamento sull'intelligenza artificiale è il primo, a livello globale, che regolamenta la materia e pone delle condizioni precise per l'utilizzo di questi dispositivi. L'approccio basato sul rischio lascia alcuni spazi scoperti. Tuttavia, molti miglioramenti rispetto alla proposta iniziale della Commissione sono stati introdotti dai relatori nei compromessi. 
L'importante, naturalmente, è che le pratiche vietate e le regole inserite vengano rese effettive da adeguate sanzioni in caso di violazioni. Rimane il dubbio rispetto ai rischi del possibile sviluppo fuori controllo dell'intelligenza artificiale, come segnalato con la richiesta di una moratoria da oltre 1 000 esperti imprenditori del settore, incluso Elon Musk. 
Auspico quindi che anche negli altri paesi più sviluppati si introduca al più presto una regolamentazione efficace e stringente che consenta di minimizzare i rischi per la sicurezza e i diritti umani connessi allo sviluppo vertiginoso e all'utilizzo diffuso di queste nuove tecnologie. 
"
Francesca DONATO,2023-05-09,IT,Revision of the Stability and Growth Pact (debate),https://www.europarl.europa.eu/doceo/document/CRE-9-2023-05-09-INT-2-034-0000_IT.html,"  Francesca Donato (NI).   – Signor Presidente, onorevoli colleghi, signor vicepresidente Šefčovič, oggi devo farle una domanda: su quali fondamenti di scienza macroeconomica si basano i parametri del 60 % del debito sul PIL del 3 % del deficit, che ancora non si vogliono né rimuovere né modificare?
Perché, vede, io cerco questa risposta da anni, ma non riesco a trovarla, visto che lo studio dei due professori di Oxford che sostennero il tetto del 60 % del debito sul PIL si è rivelato del tutto sbagliato.
Da anni si parla di riforma del patto di stabilità e ci si aspettava che si intervenisse sul suo principale problema, cioè le soglie, specialmente dopo che il patto ha dovuto essere sospeso nella pandemia COVID-19 proprio perché non erano soglie sostenibili.
Invece ci ritroviamo, ancora, con un sistema di vincoli infondati e rafforzati che costringerà l'Italia a tagliare tra gli 8 e 15 miliardi di euro l'anno di spesa e a fare riforme e investimenti decisi a Bruxelles, che lasciano fuori opere cruciali per il rilancio del Paese ed eroderanno la spesa corrente per welfare e manutenzione di infrastrutture essenziali.
Non è questa la ricetta per la ripresa, né per la stabilità sociale di un'Europa che non vuole lasciare nessuno indietro.
"
Francesca DONATO,2023-04-19,IT,Children forcibly deported from Ukraine and the ICC arrest warrant for Vladimir Putin (debate),https://www.europarl.europa.eu/doceo/document/CRE-9-2023-04-19-INT-3-037-0000_IT.html,"  Francesca Donato (NI).   – Signor Presidente, l'accusa alla Russia di deportazione dei bambini ucraini è stata mossa per la prima volta dal difensore civico ucraino Lyudmila Denisova, poi licenziata dal governo di Kiev per le troppe menzogne propagate.
Purtroppo però le sue accuse, mai dimostrate, sono state riprese da altri politici ucraini e diffuse da diversi media. In realtà la cosiddetta deportazione riguarda bambini orfani accolti presso famiglie russe al sicuro, oppure bimbi affidati ai russi dai genitori e portati in Russia temporaneamente e poi restituiti alle famiglie.
Quei bimbi sono diventati orfani perché le forze armate ucraine usano la popolazione civile come scudo umano, come riportato anche da Amnesty International. Ma il presidente russo Putin è additato come responsabile per queste presunte deportazioni e quindi colpito dal mandato di arresto della Corte penale internazionale, mai riconosciuta dalla Russia, ma nemmeno dagli Stati Uniti e dalla stessa Ucraina. Non si vede come questa misura possa sortire alcun risultato, tranne quello di inasprire ancora i rapporti tra Europa e Russia e inibire ogni possibile tentativo di soluzione negoziata del conflitto.
Smettiamola con le accuse strumentali e faziose, lavoriamo piuttosto per la pace se vogliamo salvare i bambini.
"
Francesca DONATO,2023-03-29,IT,Conclusions of the European Council meeting of 23-24 March 2023 (debate),https://www.europarl.europa.eu/doceo/document/CRE-9-2023-03-29-INT-1-099-0000_IT.html,"  Francesca Donato (NI).   – Signora Presidente, onorevoli colleghi, signor Presidente Michel, il Consiglio europeo ha ribadito il sostegno al piano di pace di Zelensky, che proibisce ogni negoziato e punta ad attaccare i territori riunitisi alla Russia tramite referendum.
Ora, con lo strumento europeo per la pace forniremo munizioni per due miliardi di euro. Quindi è chiaro: per voi la guerra è pace. L'Ucraina, inoltre, è già in debito con l'Unione europea per 34 miliardi di euro. Quando li restituirà? Mai. Dovremo rinunciare a riaverli per non mandarla in default, e lo sapete bene. Ma chi coprirà allora il buco nel bilancio europeo?
Parlate poi di sicurezza alimentare e sostenete l'export dei prodotti ucraini verso l'Unione, ma, dopo che verranno esplose in Ucraina le munizioni britanniche a uranio impoverito, chi comprerà più il grano ucraino contaminato? Voi? E del progetto di salvare il pianeta cosa mi dite, quando le super potenze nucleari hanno abbandonato i propositi di disarmo e stanno incrementando i propri arsenali a fronte delle crescenti tensioni con l'Occidente? Vi preoccupate di più delle auto diesel che delle bombe atomiche?
Intanto le proteste contro le vostre politiche attraversano l'Europa e non si fermeranno. Se avete deciso che l'Unione europea debba suicidarsi, allora il successo è garantito. Complimenti!
"
Francesca DONATO,2023-03-14,IT,Data Act (debate),https://www.europarl.europa.eu/doceo/document/CRE-9-2023-03-14-INT-2-021-0000_IT.html,"  Francesca Donato (NI).   – Signora Presidente, onorevoli colleghi, da anni si parla di regolamentare l'accesso e la condivisione dei dati personali e non, in questo Parlamento. All'inizio l'intenzione dichiarata era quella di introdurre il concetto di proprietà dell'individuo sui propri dati con i connessi diritti. Poi si è andati nella direzione opposta. 
Oggi discutiamo di una proposta che, in nome della concorrenza e giocando sull'ambiguità dei dati misti, di fatto spoglia le persone del legittimo controllo sui propri dati personali, calpestando l'essenza stessa del diritto alla privacy. 
L'importante è che le imprese possano liberamente disporne per il loro business e profitto. E sappiamo che con i nostri dati potranno orientare le nostre vite, anche le nostre intenzioni di voto. 
Perché quest'Aula si preoccupa, ormai, più degli interessi delle multinazionali o comunque di soggetti terzi, a scapito dei diritti dei cittadini europei? Molti pensano che la risposta si possa evincere dalle dinamiche del Qatar-gate. 
Se continuiamo così, sarà molto difficile convincerli del contrario. 
"
Francesca DONATO,2023-03-13,IT,Activities of the European Ombudsman - annual report 2021 (debate),https://www.europarl.europa.eu/doceo/document/CRE-9-2023-03-13-INT-1-118-0000_IT.html,"  Francesca Donato (NI).   – Signora Presidente, onorevoli colleghi, complimenti e grazie alla relatrice e all'Ombudsman per l'ottimo lavoro svolto. 
Il lavoro della Mediatrice europea si è concentrato su problematiche relative alla mancanza di trasparenza e al permanere di conflitto di interessi all'interno delle istituzioni europee. 
In particolare, la maggior parte dei dossier hanno riguardato la Commissione europea e sono stati rilevati diversi casi di mala amministrazione a suo carico, che hanno coinvolto anche la sua Presidente. Pare che qui, colleghi, siamo tutti d'accordo nel voler sostenere gli sforzi dell'Ombudsman, nel garantire più trasparenza, meno conflitti di interesse, maggiore partecipazione democratica ai cittadini europei. 
Peccato però che poi, all'atto pratico, i presidenti dei gruppi di maggioranza, ma anche della Left e dei Verdi, abbiano votato in Conferenza dei presidenti contro la richiesta della commissione COVI di invitare per un'audizione la Presidente von der Leyen.
È questo il vostro coraggio e la vostra coerenza quando vi si chiede di agire per la trasparenza? Io vedo solo tanta ipocrisia e nessuna serietà. 
"
Francesca DONATO,2022-12-13,IT,"Renewable Energy, Energy Performance of Buildings and Energy Efficiency Directives: amendments (REPowerEU) (continuation of debate)",https://www.europarl.europa.eu/doceo/document/CRE-9-2022-12-13-INT-2-043-0000_IT.html,"  Francesca Donato (NI).   – Signora Presidente, onorevoli colleghi, le modifiche alla direttiva sulla promozione delle energie rinnovabili proposte dalla Commissione fissano per gli Stati membri obiettivi ancora più irrealistici ed insostenibili di quelli già previsti nel pacchetto Fit for 55 del luglio 2021, imponendo una riduzione dei consumi energetici del 13 % entro il 2030, raggiungibile soltanto tramite una massiccia deindustrializzazione.
Le misure tese ad accelerare le autorizzazioni per gli impianti produttivi di energia rinnovabile sicuramente gioveranno alle imprese che producono e vendono pannelli solari, ma è semplicemente illusorio, anzi ingannevole, pensare che con queste si possa supplire al deficit di energia che attualmente affligge l'Europa, a causa di scelte basate solo su ragioni ideologiche e obiettivi geopolitici che nulla hanno a che vedere, anzi confliggono, con l'interesse dell'industria e dell'economia europea.
Una nuova lista di compiti a casa inutili e autolesionistici è l'ultima cosa di cui abbiamo bisogno: le politiche europee smettano di soffocare i Paesi membri con prescrizioni assurde e inneschino la retromarcia prima che arriviamo allo schianto.
"
Francesca DONATO,2022-12-13,IT,Suspicions of corruption from Qatar and the broader need for transparency and accountability in the European institutions (debate) (debate),https://www.europarl.europa.eu/doceo/document/CRE-9-2022-12-13-INT-2-321-0000_IT.html,"  Francesca Donato (NI).   – Signor Presidente, signora Commissaria, onorevoli colleghi, i gravi fatti di corruzione emersi in questi giorni a carico di membri e funzionari del Parlamento suscitano giustamente indignazione e sgomento in tutti noi.
Personalmente, da tempo sostengo che le norme in vigore su trasparenza e lobbying siano del tutto inadeguate a prevenire o limitare i rischi di corruzione, ma ciò non si limita al solo Parlamento, bensì riguarda senz'altro anche la Commissione europea.
È noto che anche la Presidente della Commissione sia sotto indagine della Procura europea per le modalità di gestione dell'acquisto congiunto dei vaccini contro il COVID, ma non ho udito una sola parola di indignazione, nessuno ne ha chiesto le dimissioni in quest'Aula. Perché?
Ditemi, pensiamo forse che giganti come Pfizer o le lobby del digitale o della difesa abbiano meno forza e spregiudicatezza del Qatar nell'influenzare le decisioni dell'Unione europea a proprio vantaggio?
Servono regole stringenti sul lobbying tutto e dobbiamo ai cittadini una commissione d'inchiesta anche su questi fatti, non solo sul Qatar.
"
Francesca DONATO,2022-11-23,EN,"Amending Council Regulation (EU, Euratom) 2020/2093 of 17 December 2020 laying down the multiannual financial framework for the years 2021 to 2027 - Amending Regulation (EU, Euratom) 2018/1046 as regards the establishment of a diversified funding strategy as a general borrowing method - 'Macro-Financial Assistance+' instrument for providing support to Ukraine for 2023 (debate)",https://www.europarl.europa.eu/doceo/document/CRE-9-2022-11-23-INT-3-250-0000_EN.html,"  Francesca Donato (NI).   – Mr President, the EU has taken too many financial risks on Ukraine. That is what the European Court of Auditors has stated in its last report on European Union budget. In 2022 the Union has committed EUR 7.2 billion of loans to Ukraine. European borrowing operations funding this support involve serious risks: Ukraine’s default first, fraud and misuse of money as the second.
Nobody knows how the war in Ukraine will end, and if in the future the country will be able to repay its long—term loans. The IMF predictions for Ukrainian economy are baleful. In case of default there is not enough room in the budget of EU to absorb losses if Member States refuse to step in. In such a case, massive cuts to all EU programmes will be unavoidable.
Nevertheless, the Commission now is proposing an MFA+ instrument to provide Ukraine for 2023 with up to EUR 18 billion in loans in 12 months. If the Commission wants to gamble, let us not forget that is handling taxpayers’ money, and in case of losses, we all will be held accountable, not the Commission.
"
Francesca DONATO,2022-11-09,IT,Conclusions of the European Council meeting of 20-21 October 2022 (debate),https://www.europarl.europa.eu/doceo/document/CRE-9-2022-11-09-INT-1-095-0000_IT.html,"  Francesca Donato (NI).   – Signor Presidente, onorevoli colleghi, io dissento dalle conclusioni del Consiglio e, in particolare: sull'attribuzione alla sola Russia di ogni responsabilità per la crisi energetica, partita invero ben prima dell'inizio della guerra in Ucraina a causa di politiche europee insostenibili, che hanno demonizzato le fonti fossili e nucleari investendo tutto sulle rinnovabili, insufficienti a coprire il nostro fabbisogno energetico e consolidando la dipendenza dalle forniture estere, oggi immutata.
Sulla condanna generica del sabotaggio dei gasdotti Nord Stream, che sorvola sulla sospetta matrice occidentale degli attentati.
Sul persistere con sanzioni boomerang contro la Russia e su ulteriori prestiti miliardari all'Ucraina, paese ad alto rischio di default, minacciando la tenuta economica e finanziaria dell'Unione.
Sul disconoscimento della volontà popolare espressa tramite referendum da popoli a cui dovremmo garantire la democrazia, perché i risultati divergono dai desiderata europei.
E infine, sulla criminalizzazione del dissenso, comprese le istanze per una pace negoziata in Ucraina attraverso proposte normative lesive della libertà di espressione.
Non è questa l'Europa in cui mi riconosco e rivendico il diritto di affermarlo e lottare per la democrazia e per la pace, oggi e sempre, qui e in ogni sede possibile.
"
Francesca DONATO,2022-10-19,EN,Preparation of the European Council meeting of 20-21 October 2022 (debate),https://www.europarl.europa.eu/doceo/document/CRE-9-2022-10-19-INT-3-035-0000_EN.html,"  Francesca Donato (NI).   – Madam President, (start of speech off microphone) meeting the Council will reaffirm the EU military, humanitarian and financial assistance to Ukraine. The Commission could propose a more structural solution by granting Ukraine EUR 1.5 billion per month in 2023.
As for military aid, the EU has so far provided EUR 2.5 billion to Ukraine and the Foreign Affairs Council a few days ago agreed an additional EUR 500 million and a new EU military assistance mission for Ukraine with an envelope of EUR 106 million. How will this new expenditure be justified in front of the European Court of Auditors, which in its last audit report has issued an adverse opinion on EU budget expenditure, and on this precise chapter explicitly recommends the Commission to take appropriate action to reduce outstanding commitments in the long term?
Moreover, after adopting eight packages of sanctions on Russia, the European Council wishes to introduce additional sanctions that, as previous ones did, will just heavily harm EU citizens and assets. At the same time, the only concrete measures so far introduced to contain high energy prices is just rationing to curb demand, which will lead to further downturn in economic dynamics.
We are on the edge of an abyss. Shall we dive into it to understand that it will kill us?
"
Francesca DONATO,2022-10-19,IT,Presentation of the Court of Auditors' annual report 2021 (debate),https://www.europarl.europa.eu/doceo/document/CRE-9-2022-10-19-INT-3-196-0000_IT.html,"  Francesca Donato (NI).   – Signora Presidente, Presidente Murphy, complimenti, signor Commissario, onorevoli colleghi, l'ECA ha emesso nuovamente un giudizio negativo sulla gestione del bilancio da parte della Commissione europea nel 2021, ravvisando un'alta percentuale di errore in diversi capitoli di spesa specificamente individuati. 
Fra questi, le operazioni condotte in regime di gestione diretta tramite l'ESI, in cui la Commissione ha accordato i pagamenti ai produttori dei vaccini anti Covid, pur nel mancato rispetto delle condizioni finanziarie dell'accordo preliminare, ivi rilevando altresì debolezze nell'appalto di servizi e forniture. L'ECA ha raccomandato quindi alla Commissione di garantire il rispetto, da parte dei produttori di vaccini, dei termini degli accordi preliminari di acquisto.
La Corte ha poi rimarcato il rischio per il bilancio europeo derivante dai finanziamenti e prestiti all'Ucraina ad alto rischio di trasformarsi in passività, raccomandando l'adozione di provvedimenti tesi a ridurre gli impegni finanziari in atto e mitigare il rischio di insolvenza dell'Ucraina, ma finora la Commissione ha totalmente disatteso queste raccomandazioni, esponendo il bilancio UE a sicure future perdite.
Pertanto, risulta sfrontato chiedere agli Stati membri maggiori risorse per affrontare le difficoltà derivanti dalla decisione di una Commissione che non intende correggere la rotta per riportare il bilancio UE su un terreno sostenibile. I soldi dei contribuenti europei vanno amministrati con diligenza e assennatezza e se la Commissione non intende farlo, ne trarremo le dovute conclusioni.
"
Francesca DONATO,2022-10-17,EN,Order of business,https://www.europarl.europa.eu/doceo/document/CRE-9-2022-10-17-INT-1-035-0000_EN.html,"  Francesca Donato (NI).   – Madam President, I oppose myself to this request because I think that, on the basis of the facts that we have and that we know, labelling the Russian Federation as a state who supports terrorism is arbitrary.
We could do the same thing against Ukraine after the US have assessed that the murder of Darya Dugina has been made by Ukrainian secret services, and that is no doubt a terrorist assault. So if we do want to label some states for terrorism, that would be ones that we could label like at least formally.
"
Francesca DONATO,2022-10-05,IT,Russia’s escalation of its war of aggression against Ukraine (debate),https://www.europarl.europa.eu/doceo/document/CRE-9-2022-10-05-INT-3-042-0000_IT.html,"  Francesca Donato (NI).   – Signor Presidente, onorevoli colleghi, le notizie dal fronte dicono che l'Ucraina sta vincendo la guerra. Ma siamo davvero sicuri che Putin accetterà di perdere senza alzare il livello? La deriva nucleare è una possibilità che diventa ogni giorno più probabile, l'ha detto anche il generale Petraeus, l'ex direttore della CIA, serve evitare la terza guerra mondiale. 
Quelli che chiamate i populisti europei chiedono la pace e un negoziato. Però Zelensky, ma anche gli USA e l'Unione europea rispondono di no. Allora quello che io mi chiedo è: l'Unione europea sopravviverà a questa guerra? Io credo proprio di no. Perché dobbiamo chiederci anche se, quando arriveranno le bombe sulle nostre città, faremo come ha fatto il collega Sikorski che, dopo i bombardamenti sui gasdotti, ha detto: ""grazie USA"". Dovremo dire anche ""grazie Unione europea"", o almeno questo è quello che diranno i nostri cittadini. 
Pensiamo bene a quante vite umane e a quante aziende vogliamo sacrificare. Io vi chiedo: per favore, fermiamo questa follia!
"
Francesca DONATO,2022-09-14,IT,Situation of fundamental rights in the EU in 2020 and 2021 (debate),https://www.europarl.europa.eu/doceo/document/CRE-9-2022-09-14-INT-3-244-0000_IT.html,"  Francesca Donato (NI).   – Signor Presidente, signor Commissario, onorevoli colleghi, io devo fare i miei complimenti sinceri al collega López Aguilar per la sua relazione, perché è davvero molto completa e accurata e tocca tutti i problemi riguardanti le violazioni dei diritti fondamentali nell'Unione europea.
Sono d'accordo che sia un compito ineludibile per la democrazia europea quello di difendere ad ogni costo, in qualsiasi circostanza e senza esclusioni, tutte le violazioni dei diritti umani e credo che questo si debba fare con estremo coraggio, in particolare lottando contro l'incitazione all'odio razziale, la persecuzione delle minoranze linguistiche, la violazione della libertà di stampa e della libertà di espressione, anche quando queste sono poste in essere da un governo che vuole entrare nell'Unione europea, come il governo ucraino, che ha predisposto delle liste di proscrizione in cui sono inseriti dei parlamentari europei, come la sottoscritta, e altri colleghi.
Se vogliamo difendere i diritti umani, dobbiamo avere il coraggio di farlo sempre, in ogni circostanza, senza paura e senza guardare in faccia nessuno.
"
Francesca DONATO,2022-07-06,EN,"The relations of the Russian government and diplomatic network with parties of extremist, populist, anti-European and certain other European political parties in the context of the war (debate)",https://www.europarl.europa.eu/doceo/document/CRE-9-2022-07-06-INT-3-277-0000_EN.html,"  Francesca Donato (NI).   – Madam President, I am literally shocked by what I’ve heard here today. Are you really proposing to restrict the political activity of parties which democratically represent European citizens in their national dimension? Since when has the EU taken over, by totalitarian control, the political line of Member States’ national parties?
What we are discussing today is a dangerous and disturbing drift towards a deeply antidemocratic scenario with the false claim of protecting democracy. But doing this, we not only repress freedom of expression and freedom of opinion, but we deny the fundamental principle of democratic representation. If national governments don’t formally declare a state of war with Russia, there is no reason and no legal basis to forbid or restrict any political diplomatic relationship at the national level with Russian interlocutors.
The majority of Italian people do not support the ban to commercial, energetic and political relationship with Russia, and they definitely have the right to be represented in any field of political action. That’s it.
"
Francesca DONATO,2022-06-22,IT,"Preparation of the European Council meeting of 23-24 June 2022, including the meeting with Western Balkan leaders on 23 June - Candidate status of Ukraine, the Republic of Moldova and Georgia (debate)",https://www.europarl.europa.eu/doceo/document/CRE-9-2022-06-22-INT-1-112-0000_IT.html,"  Francesca Donato (NI).   – Signor Presidente, onorevoli colleghi, vicepresidente, ci troviamo di fronte ad una vera tempesta perfetta. L'intervento europeo nella guerra in Ucraina e la siccità che sta colpendo l'Italia e in parte l'Europa centrale hanno prodotto una congiuntura devastante per la nostra economia. 
D'altronde era prevedibile che le materie prime sarebbero diventate un terreno di scontro con la Russia, così come era noto che la nostra dipendenza dal gas russo non si può azzerare in pochi mesi. Carestie e siccità oggi vanno affrontate a livello di economia reale, pur monitorando le reazioni dei mercati al rialzo dell'inflazione e alle conseguenti scelte di politica monetaria. L'escalation dei prezzi delle materie prime e dell'energia sta colpendo le famiglie ed erode i margini del sistema industriale, proprio quando si impone di investire di più in fonti rinnovabili. 
La proposta di un tetto alla quotazione del gas di cui discuterà domani il Consiglio europeo è necessaria per contenere la speculazione sul prezzo dell'energia elettrica. Auspico che sul tema prevalgano buon senso e solidarietà fra gli Stati membri, escludendo la via dei razionamenti che colpirebbero il nostro settore produttivo, frenando la crescita economica dell'Italia e mettendo a rischio la sostenibilità dell'imponente debito pubblico sin qui accumulato.
"
Francesca DONATO,2022-05-19,IT,The fight against impunity for war crimes in Ukraine (debate),https://www.europarl.europa.eu/doceo/document/CRE-9-2022-05-19-INT-2-044-0000_IT.html,"  Francesca Donato (NI).   – Signor Presidente, onorevoli colleghi, tutti noi vogliamo che i crimini di guerra contro civili e militari prigionieri in Ucraina non restino impuniti, ma purtroppo ciò avverrà, come accaduto sino ad oggi. Sono rimasti impuniti, ad esempio, gli autori del massacro di Odessa del 2014, in cui nella casa dei sindacati decine di uomini e donne sono stati massacrati e bruciati vivi, così come altre migliaia di civili nel Donbass sono stati sterminati dall'esercito ucraino, come accertato dalle relazioni delle missioni umanitarie dell'ONU e dell'OSCE; da ben otto anni ci aspettavamo giustizia per quelle vittime, ma non è mai arrivata.
Oggi sul banco degli imputati c'è Putin, e l'esercito russo, e soltanto quello, indipendentemente dalle responsabilità che oggettivamente si potranno ascrivere all'una o all'altra milizia. L'Unione europea ha cessato di essere credibile nel perseguire la giustizia quando ha smesso di essere imparziale per schierarsi acriticamente con un leader non immune da responsabilità rispetto alla degenerazione della crisi con la Russia che ha portato a questa guerra.
Solo se e quando l'Unione, a partire da quest'Aula, recupererà autonomia e obiettività, questo nostro proposito diverrà credibile e realizzabile.
"
Francesca DONATO,2022-04-06,IT,Conclusions of the European Council meeting of 24-25 March 2022: including the latest developments of the war against Ukraine and the EU sanctions against Russia and their implementation (debate),https://www.europarl.europa.eu/doceo/document/CRE-9-2022-04-06-INT-3-043-0000_IT.html,"  Francesca Donato (NI).   – Signora Presidente, signor Alto rappresentante, onorevoli colleghi, le conclusioni del Consiglio europeo in merito alla guerra in Ucraina contengono delle dichiarazioni prive di alcuna efficacia e utilità per raggiungere l'obiettivo che tutti dovremmo perseguire, ovvero la cessazione del conflitto in atto.
Esigere, infatti, che la Russia si ritiri incondizionatamente, consentendo il ripristino della situazione precedente all'ingresso delle proprie truppe sul territorio ucraino, è un puro esercizio verbale, velleitario e pleonastico. Peraltro, ricordo che l'Ucraina, prima del 24 febbraio scorso, non era esattamente un Paese pacifico, visto che la guerra nel Donbass dura da otto anni e anche lì ci sono stati massacri di civili, donne e bambini ucraini, nella nostra indifferenza. E nemmeno era democratico, viste le misure repressive adottate dal suo governo nei confronti dei cittadini russofoni e delle opposizioni.
Ma, in ogni caso, le sanzioni elevate al popolo russo e bielorusso non hanno sortito alcun effetto sullo scenario bellico, mentre hanno innescato una gravissima crisi energetica e ripercussioni sui sistemi industriali, agricoli e alimentari dei Paesi europei. Oggi sento proporre addirittura un embargo totale del gas russo, nei fatti assolutamente insostenibile per la nostra economia, sulla base dei fatti di Bucha riferiti dal governo ucraino, ma sulla cui veridicità ci sono già molti dubbi. 
Dovremmo piuttosto mandare un'inchiesta indipendente in Ucraina per indagare sulla reale dinamica dei fatti e sulle reali responsabilità per le violenze e i massacri a danno dei civili. Il sottosegretario generale dell'ONU, parlando al Consiglio di Sicurezza, ha riferito sulle denunce di violenza sessuale da parte delle forze ucraine e delle milizie della Protezione civile e l'ONU, con la missione umanitaria, sta verificando queste accuse.
Quindi ulteriori finanziamenti europei all'industria delle armi o ulteriori sanzioni potranno solo prolungare questa guerra, aumentando il conto delle vittime e aggravando una crisi che colpisce oggi un'Europa già debole.
L'Unione europea dovrebbe recuperare un ruolo di terzietà e obiettività, individuando un proprio rappresentante che sia super partes, per facilitare il negoziato e arrivare alla cessazione delle ostilità, possibile solo con una mediazione efficace che non veda né vinti né vincitori.
I nostri cittadini vogliono un'Europa che promuova la pace e la stabilità, non vogliono finanziare una guerra ed esacerbare una frattura con governi e popolazioni nostre vicine, sia geograficamente che culturalmente. Ascoltiamo i nostri cittadini!
"
Francesca DONATO,2022-03-09,IT,"Debate with the Prime Minister of Estonia, Kaja Kallas - The EU's role in a changing world and the security situation of Europe following the Russian aggression and invasion of Ukraine (debate)",https://www.europarl.europa.eu/doceo/document/CRE-9-2022-03-09-INT-3-094-0000_IT.html,"  Francesca Donato (NI).   – Signora Presidente, signora Prima ministra, signor Alto rappresentante, onorevoli colleghi, la scelta di armare l'Ucraina e aumentare a dismisura le sanzioni alla Russia sta producendo i suoi amari frutti: più morti sulla scena del conflitto, le prevedibili contromisure di Putin e le inevitabili devastanti ricadute sull'economia europea. I cittadini e le imprese europee pagano il conto delle politiche miopi e avventate decise dalla Commissione, ed è un conto salatissimo.
I prezzi delle materie prime stanno esplodendo, le ripercussioni sul costo dei beni al consumo già si iniziano a vedere. Sta arrivando un periodo di iperinflazione e carestia in cui migliaia di imprese falliranno, la povertà aumenterà drammaticamente e le tensioni sociali si inaspriranno. Tutto questo non accadrà in Russia, colleghi, ma in Europa. E la responsabilità di questo disastro non potrà essere scaricata solo su Putin, perché in realtà è anche frutto di scelte inadeguate del governo europeo.
Siete convinti di risolvere il problema con più armi, più morti e più sanzioni? Ma è troppo comodo fare gli eroi con le vite degli altri. E a fronte di questo proponete di accentrare in Unione europea la difesa e la sicurezza di tutti noi investendo i soldi dei contribuenti per finanziare un esercito sotto la guida della Commissione? Questo è dunque l'obiettivo? No, grazie.
"
Francesca DONATO,2021-12-15,IT,Preparation of the European Council meeting of 16-17 December 2021 - The EU's response to the global resurgence of Covid-19 and the new emerging Covid variants (debate),https://www.europarl.europa.eu/doceo/document/CRE-9-2021-12-15-INT-3-027-0000_IT.html,"  Francesca Donato (NI).   – Signor Presidente, onorevoli colleghi, in Europa e nel mondo non è una rinascita globale del Covid, ma è il semplice passaggio del SARS-CoV-2 dalla fase pandemica a quella endemica. Il virus sta cioè diventando sempre meno aggressivo. La variante Omicron, ad oggi, non ha provocato nessun decesso e produce soltanto una sintomatologia molto lieve.
Se la politica seguisse la scienza, questo sarebbe il momento di rimuovere ogni restrizione, concentrandosi sulle cure dei sintomatici per consentire a tutti i cittadini di immunizzarsi naturalmente, mettendo fine all'era Covid. Invece oggi il sapere scientifico acquisito in oltre un secolo viene rinnegato e strumentalmente piegato a fini politici di controllo e dominio antidemocratico, oltre che di bieco profitto. I cittadini sono ostaggio di logiche perverse che calpestano i diritti umani e i principi fondanti l'Unione europea.
Questo Parlamento sinora ha ingrassato con soldi pubblici i bilanci delle multinazionali seguendo le tesi di scienziati vicini ai governi. Là fuori c'è il popolo europeo che grida e chiede libertà e uguaglianza. Per quanto tempo ancora, colleghi, volete fingere di non sentire?
"
Francesca DONATO,2021-11-24,IT,The EU's role in combating the COVID-19 pandemic: how to vaccinate the world (topical debate),https://www.europarl.europa.eu/doceo/document/CRE-9-2021-11-24-INT-3-137-0000_IT.html,"  Francesca Donato (NI).   – Signora Presidente, onorevoli colleghi, la domanda oggi non deve essere come vaccinare il mondo, ma perché dovremmo farlo.
Tutti chiamiamo ""vaccini"" delle terapie geniche sperimentali a mRNA o DNA che non immunizzano, perché chi le riceve può infettarsi di COVID-19 e contagiare, e riducono solo parzialmente e per pochi mesi la probabilità di decorso grave della malattia.
Per converso, a seguito della somministrazione, si registrano ogni giorno migliaia di effetti avversi anche molto gravi e invalidanti e continui decessi post inoculazione, la cui correlazione causale con i prodotti iniettati è già stata in molti casi accertata. Il principio di precauzione viene dunque rinnegato.
Inoltre, consentiamo gravissime discriminazioni, privazioni e violenze su chi non accetta l'inoculo per ragioni mediche, immunologiche o personali, in violazione dei diritti umani fondamentali.
Ora vogliamo impegnare altro denaro dei cittadini europei per estendere questo trattamento a tutto il mondo? Cui prodest? In nome di Dio, colleghi, fermiamo questa pazzia!
"
Francesca DONATO,2021-10-19,IT,The Rule of law crisis in Poland and the primacy of EU law (debate),https://www.europarl.europa.eu/doceo/document/CRE-9-2021-10-19-INT-2-082-0000_IT.html,"  Francesca Donato (NI).   – Signor Presidente, onorevoli colleghi, è davvero frustrante per una cittadina europea italiana oggi assistere a questa inedita prova di forza dell'Unione contro lo Stato polacco per mancato rispetto della Rule of law in tema di ideologia LGBTQ e nomine dei giudici, mentre in Italia i diritti umani fondamentali sanciti nella Carta europea dei diritti dell'uomo vengono calpestati dal governo del non eletto presidente Draghi, con l'introduzione di misure gravemente discriminatorie e vessatorie contro la minoranza di lavoratori e studenti non vaccinati contro il Covid e la repressione violenta delle proteste pacifiche in corso.
La violazione della Rule of law in Italia è ben più grave di quella contestata alla Polonia, ma la Commissione non se ne occupa. Forse il premier Draghi ha ricevuto dalle istituzioni europee una licenza di uccidere? Se non è così, Commissaria, intervenga subito in difesa dei cittadini italiani che chiedono aiuto, come hanno fatto ieri a Trieste.
"
Francesca DONATO,2021-07-06,IT,Connecting Europe Facility - Streamlining measures for the realisation of the TEN-T - Railway safety and signalling: Assessing the state of play of the ERTMS deployment (debate),https://www.europarl.europa.eu/doceo/document/CRE-9-2021-07-06-INT-2-083-0000_IT.html,"  Francesca Donato (ID).   – Signor Presidente, onorevoli colleghi, signora Commissaria, questi tre provvedimenti affrontano il tema cruciale degli investimenti nelle infrastrutture, con l'obiettivo da tutti noi condiviso di accelerare i cantieri semplificando il carico burocratico per le imprese. 
Mi delude però constatare che tra i finanziamenti eleggibili nel Connecting Europe Facility non siano rientrati, se non in minima parte, i costi di manutenzione delle infrastrutture già in essere, che rimarranno dunque a carico degli Stati membri. La dotazione finanziaria inoltre risulta insufficiente rispetto agli ambiziosi obiettivi climatici inseriti nel CEF tramite le condizionalità ambientali, che si affiancano a quello che dovrebbe essere il fine principale di questi strumenti, cioè sostenere il completamento delle reti e la sicurezza dei trasporti.
Nelle regioni in ritardo di sviluppo come Sicilia e Sardegna, le infrastrutture viarie sono decisamente carenti e la spesa per la manutenzione di cui necessitano i nostri ponti e le strade non trova capienza nei bilanci regionali. Prima di destinare ingenti risorse a piste ciclabili e colonnine di ricarica elettrica, non sarebbe stato più corretto permettere a tutti i cittadini europei di avere vie di comunicazione sicure ed efficienti?
"
Francesca DONATO,2021-06-23,IT,"Common provisions on the European Regional Development Fund, the European Social Fund Plus, the Cohesion Fund, the Just Transition Fund, the European Maritime, Fisheries and Aquaculture Fund and financial rules for those and for the Asylum, Migration and Integration Fund, the Internal Security Fund and the Instrument for Financial Support for Border Management and Visa Policy 2021-2027 – European Regional Development Fund (ERDF) and Cohesion Fund 2021-2027 – Specific provisions for the European territorial cooperation goal (Interreg) supported by the European Regional Development Fund (ERDF) and external financing instruments 2021-2027 (debate)",https://www.europarl.europa.eu/doceo/document/CRE-9-2021-06-23-INT-1-110-0000_IT.html,"  Francesca Donato,  a nome del gruppo ID. – Signora Presidente, signora Commissaria, onorevoli colleghi, il regolamento recante disposizioni comuni ha adeguato le regole sul funzionamento dei Fondi strutturali per la coesione territoriale ai nuovi obiettivi stabiliti dalla Presidenza della Commissione, la transizione verde e digitale.
La criticità maggiore per l'efficienza dei fondi europei nel perseguire la coesione, però, è notoriamente data dalla difficoltà di spesa in molte regioni in ritardo di sviluppo, dovuta a complessità burocratiche, condizionalità eccessive e scarsa aderenza ai bisogni dei territori.
Il tasso di assorbimento medio dei fondi SIE in Europa infatti è del 40 %, con divergenze notevoli che vedono alcune regioni assorbirne solo il 20 %.
Il nuovo regolamento ha introdotto facilitazioni alla progettazione, tramite assistenza tecnica, e qualche semplificazione procedurale. Ma, per converso, sono state confermate le condizionalità macroeconomiche dal 2023 e introdotte quelle climatiche, molto stringenti, per tutto il ciclo di programmazione.
Il timore è che l'obiettivo di neutralità climatica troppo vicino nel tempo finisca per compromettere seriamente l'azione per la coesione, fondamentale nei trattati. Il tempo dimostrerà se i nostri appelli alla misura e all'equilibrio, purtroppo inascoltati, fossero fondati o meno.
"
Francesca DONATO,2021-05-18,IT,Business Taxation (continuation of debate),https://www.europarl.europa.eu/doceo/document/CRE-9-2021-05-18-INT-2-297-0000_IT.html,"  Francesca Donato,  a nome del gruppo ID. – Signor Presidente, signor Commissario, onorevoli colleghi, accolgo con favore la proposta di armonizzazione dei sistemi fiscali dei 27 Paesi dell'Unione, che accoglie la richiesta del Parlamento per porre fine agli abusi della delocalizzazione dei profitti.
Lo stallo della proposta CCCTB lanciata nel 2011 aveva destato preoccupazioni circa la reale volontà dei Paesi membri di pervenire a tale traguardo. I cambiamenti strutturali del mercato, a seguito della crisi pandemica, richiedono un adeguamento del sistema di tassazione che punti ai profitti nel luogo di produzione e utilizzi il meccanismo di calcolo del cash flow, in cui non rilevino più le componenti finanziarie con le relative strumentalizzazioni.
Altresì essenziale è garantire trasparenza da parte delle grandi imprese operanti nel mercato unico, tramite la pubblicazione delle rispettive aliquote fiscali effettive.
Auspico pertanto che la proposta oggi presentata possa effettivamente contribuire a ridurre il divario fiscale tra i diversi Stati membri e semplificare gli adempimenti delle società, affinché possano pianificare meglio le loro attività nell'UE.
"
Francesca DONATO,2021-05-17,IT,Just Transition Fund (debate),https://www.europarl.europa.eu/doceo/document/CRE-9-2021-05-17-INT-1-078-0000_IT.html,"  Francesca Donato,  a nome del gruppo ID. – Signora Presidente, signor Commissario, onorevoli colleghi, votiamo oggi sul Fondo per una giusta transizione, misura dal nome altisonante che in realtà finanzierà progetti e opere che avrebbero potuto comunque essere finanziati attraverso il Fondo per lo sviluppo regionale.
A cosa è servito dunque, verrebbe da chiedersi, creare un nuovo fondo che aggiunge ulteriori oneri amministrativi per le regioni e i Paesi membri chiamati a redigere i piani per la transizione, che si aggiungeranno alla già fitta giungla di provvedimenti in cui le nostre piccole e medie imprese faticano a orientarsi?
Guardando a chi ci guadagna, la risposta che traspare dalla tabella delle allocazioni per Paese è mortificante per molti di noi, visto che evidenzia come due Paesi, Germania e Polonia, riceveranno quasi un terzo dell'intero pacchetto di fondi disponibili. E se a questi si aggiungono Romania e Cechia, quattro paesi riceveranno più della metà dello stanziamento complessivo. Non sembra certo un giusto trattamento per gli altri 23.
Ma, soprattutto, nonostante lo scopo dichiarato fosse quello di rifornire sostegno alla transizione energetica senza lasciare nessuno indietro, si è deciso di escludere dal Fondo le imprese in difficoltà, come l'Ilva di Taranto, la principale acciaieria d'Europa, che avrebbe potuto giovarsi dei finanziamenti europei per convertire la produzione secondo gli standard green, tutelando i posti di lavoro dei suoi oltre 8 000 dipendenti.
Inoltre, è stata totalmente esclusa ogni possibilità di finanziamento agli investimenti sul gas naturale, benché inizialmente riconosciuti ammissibili quale strumento e infrastruttura ponte per abbattere le emissioni e rispettare le scadenze previste nel percorso di transizione. Insomma, chi è stato più diligente nel riconvertirsi verso fonti rinnovabili riceverà pochi spiccioli, mentre chi ha tenuto aperte le miniere di carbone fino a oggi prenderà miliardi di euro.
Ci sono dunque molte ragioni per cui non siamo soddisfatti di come è stato definito questo fondo. Siamo però una forza di governo seria e responsabile e, per non negare alle nostre imprese un sostegno finanziario che può arrivare in piccola parte anche all'Italia, non ci opporremo.
"
Francesca DONATO,2021-04-27,IT,Saving the summer tourism season - EU support to the hospitality sector (debate),https://www.europarl.europa.eu/doceo/document/CRE-9-2021-04-27-INT-2-291-0000_IT.html,"  Francesca Donato (ID).   – Signora Presidente, onorevoli colleghi, per salvare la stagione turistica estiva, l'Europa deve voltare pagina nella lotta al COVID, con riferimento alle strategie di lockdown e alla chiusura delle frontiere. 
L'inefficacia delle restrizioni e delle chiusure è certificata da decine di studi scientifici svolti in tutto il mondo. La protezione dei soggetti fragili, oggi, è obiettivo raggiunto in Europa. Abbiamo cure e vaccini: non c'è più ragione di fermare l'economia per paura del COVID. 
Oggi i paesi membri dovrebbero puntare all'immunità di gregge, monitorando l'immunità dei cittadini vaccinati o guariti e l'Unione europea deve consentire agli Stati di sostenere senza eccezioni le imprese del settore turistico, a cominciare dalle compagnie aeree che hanno subito danni enormi dalla restrizione alla mobilità.
Riaprire al turismo senza limitazioni né ripensamenti nella stagione estiva non è un azzardo ma una scelta razionale e necessaria per sostenere la domanda di servizi turistici, senza la quale il settore non può vivere. Nessuna misura servirà se non restituiremo ai cittadini la libertà, la gioia di vivere e la fiducia nel ritorno alla normalità.
"
Francesca DONATO,2021-03-10,IT,Reforming the EU policy framework to stop tax avoidance in the EU after the OpenLux revelations (continuation of debate),https://www.europarl.europa.eu/doceo/document/CRE-9-2021-03-10-INT-3-268-0000_IT.html,"  Francesca Donato,  a nome del gruppo ID. – Signor Presidente, onorevoli colleghi, signor Commissario, l'inchiesta OpenLux e la relazione Tax Justice Network evidenziano ancora una volta l'inadeguatezza del sistema di tassazione dell'Unione europea nel contrastare elusione e frode fiscale.
Le multinazionali, anche grazie alle recenti restrizioni alla mobilità, continuano ad approfittare dell'inerzia colpevole dei governi e delle Istituzioni europee, accumulando profitti senza adempiere agli obblighi di redistribuzione che i nostri ordinamenti pongono a carico di tutti gli attori economici.
Alcuni paesi praticano dumping fiscale a danno degli altri, sottraendo loro gettito e favorendo le condotte elusive delle aziende che, grazie al mercato unico, delocalizzano la propria sede fiscale ove meglio conviene.
Questa sottrazione di miliardi di euro dalle casse pubbliche degli Stati costringe le piccole imprese e le famiglie a pagare più tasse con maggiori sacrifici. La Presidenza portoghese è al lavoro per ottenere la rendicontazione pubblica che imporrebbe alle multinazionali di dichiarare i profitti realizzati in ogni paese in cui operano. Ciò non solo evidenzierebbe lo spostamento degli utili e del relativo gettito, ma lo scoraggerebbe. L'ostruzionismo di alcuni paesi però ha finora bloccato tutto.
Oggi dobbiamo dimostrare ai nostri cittadini che il Parlamento europeo è qui per tutelarli. Le aziende private perseguono i propri profitti, le Istituzioni devono presidiare l'interesse pubblico.
Quindi chiedo a tutti voi, colleghi deputati, di procedere con coraggio in questo lavoro, resistendo alle indebite pressioni che le lobby eserciteranno per conservare i propri privilegi.
"
Francesca DONATO,2021-02-08,IT,European Central Bank – annual report 2020 (debate),https://www.europarl.europa.eu/doceo/document/CRE-9-2021-02-08-INT-1-028-0000_IT.html,"  Francesca Donato,  a nome del gruppo ID. – Signor Presidente, onorevoli colleghi, signora Presidente Lagarde, il mandato della BCE, oltre all'obiettivo principale della stabilità dei prezzi, ricomprende il sostegno alle politiche economiche generali dell'Unione per contribuire alla realizzazione dei suoi obiettivi. Tra questi ci sono lo sviluppo sostenibile, la coesione territoriale e la piena occupazione.
Per sostenere la ripresa economica nell'Eurozona, lei ha saggiamente fatto appello al pieno allineamento fra le politiche fiscali e quelle monetarie. Oggi penso sia necessaria anche la complementarietà di corrette politiche sanitarie nei paesi membri, per un contrasto al COVID efficace e risolutivo. Serve un nuovo approccio incentrato sulle cure domiciliari, con protocolli chiari e aggiornati per guarire i sintomatici, sgravando il carico degli ospedali e consentendo così la riapertura di tutte le attività produttive, condizione essenziale per poter avere una ripresa economica. 
Confido nel suo sostegno ai paesi che avranno il coraggio e la capacità di liberare per primi imprese e cittadini dalle costrizioni che ingabbiano lavoro e consumi. Gli obiettivi europei non possono realizzarsi in un contesto di perdurante e irrazionale terrorismo sanitario.
"
Francesca DONATO,2020-12-15,IT,Additional resources in the context of the COVID-19 pandemic: REACT-EU (debate),https://www.europarl.europa.eu/doceo/document/CRE-9-2020-12-15-INT-2-101-0000_IT.html,"  Francesca Donato,  a nome del gruppo ID. – Signora Presidente, onorevoli colleghi, sono contenta del risultato del negoziato su REACT-EU, ma questo strumento non funzionerà per l'Italia, perché per spendere dieci miliardi in un anno serve capacità di spesa, quindi un governo capace e che l'attuale governo italiano sia totalmente incapace lo dimostrano i fatti: i 70 miliardi non spesi fermi in tesoreria, il numero più alto d'Europa di morti per Covid nonostante il lockdown, l'aumento esponenziale dei disoccupati e l'incapacità di riportare a casa i 18 pescatori siciliani sequestrati in Libia da tre mesi, mentre il governo turco ha fatto liberare dal generale Haftar i propri pescatori dopo appena una settimana.
Se l'Unione europea non vuole lasciare nessuno indietro non può abbandonare i cittadini italiani in mano a dei buffoni, ma deve chiedere al ministro Di Maio, al presidente Conte di dimettersi e intervenire direttamente per liberare i pescatori di Mazara, è la Sicilia che ve lo chiede: riportateli a casa! 
"
Francesca DONATO,2020-10-21,IT,Economic policies of the euro area 2020 - Employment and social policies of the euro area 2020 (debate),https://www.europarl.europa.eu/doceo/document/CRE-9-2020-10-21-INT-3-088-0000_IT.html,"  Francesca Donato (ID).   – Signora Presidente, onorevoli colleghi, il Covid-19 ha ripreso vigore in tutta Europa e nel mondo e pesanti danni economici già registrati si protrarranno per anni. Nonostante ciò, l'agenda europea continua a considerare obiettivo prioritario la lotta al cambiamento climatico, vincolando ogni misura e intervento a target irrealistici, invece di concentrare ogni sforzo per evitare il più probabile e imminente tracollo economico dell'intera Unione. 
L'unico strumento mostratosi efficace e tempestivo sinora è il programma straordinario di acquisti di bond sovrani della BCE, senza il quale l'eurozona sarebbe saltata. Per reggere all'urto della crisi pandemica, il patto di stabilità ha dovuto essere sospeso. Ciò che serve oggi, dunque, non sono nuovi vincoli climatici all'economia europea, ma la più ampia flessibilità per gli investimenti e il massimo supporto alla spesa degli Stati membri, tramite un potenziamento del mandato della BCE e la rimozione del divieto dell'articolo 123 TFUE.
Vanno altresì riviste le normative bancarie sulla gestione dei rischi di credito e sulla classificazione dei crediti deteriorati, per evitare strette nelle politiche creditizie delle banche europee, deleterie per famiglie e imprese. 
Prima di chiedere riforme ai paesi membri, l'Unione europea oggi deve riformare i propri trattati e i propri obiettivi. Solo così sarà credibile e resiliente. 
"
Francesca DONATO,2020-07-09,IT,The 2019 Human Rights Annual report - Stability and Security in the Mediterranean and the negative role of Turkey - Situation in Belarus (debate),https://www.europarl.europa.eu/doceo/document/CRE-9-2020-07-09-INT-2-072-0000_IT.html,"  Francesca Donato (ID).   – Signor Presidente, onorevoli colleghi, egregio Alto rappresentante, nella Sua relazione invita al dialogo col governo turco, esprimendo una posizione incomprensibilmente accomodante verso un regime che viola da sempre i diritti umani e il diritto internazionale, responsabile del protrarsi del conflitto siriano, che ha già causato 400 000 vittime e 11 milioni di profughi.
Erdoğan è alleato con i jihadisti terroristi siriani, che usa anche come mercenari in Libia, violando qui anche l'embargo sugli armamenti. Da anni riceve dall'Unione europea miliardi tra fondi di preadesione e per fermare i profughi siriani che arrivavano ai nostri confini, ma oggi ci ricatta, chiedendo maggiori finanziamenti e campo libero in Medio Oriente e Nord Africa per le proprie mire espansionistiche.
Nel Mediterraneo orientale ha condotto azioni aggressive contro Cipro e Grecia e all'interno della Turchia viola la democrazia e i diritti umani con un regime autoritario che reprime il dissenso e discrimina le minoranze cristiana e curda.
Finora l'Unione europea e l'ONU sono state vergognosamente inerti. Oggi è nostro dovere condannare una volta per tutte queste violazioni, imponendo le dovute sanzioni e interrompendo ogni collaborazione perché la Turchia neo-ottomana... 
(Il Presidente toglie la parola all'oratrice)
"
Francesca DONATO,2020-05-13,IT,"Conclusions of the extraordinary European Council meeting of 23 April 2020 - New MFF, own resources and Recovery plan (debate)",https://www.europarl.europa.eu/doceo/document/CRE-9-2020-05-13-INT-1-058-0000_IT.html,"  Francesca Donato (ID).   – Signor Presidente, onorevoli colleghi, le risorse proprie dell'Unione europea, che compongono il bilancio, in realtà sono fornite dagli Stati membri tramite il prelievo sull'IVA o sul reddito nazionale lordo. Le nuove risorse evocate qui si scontreranno con i veti delle potenti lobby in Europa.
La BCE inoltre, a differenza di altre banche centrali estere, non può finanziare direttamente il bilancio europeo, né vi sono in ipotesi altre forme di risorse proprie che non si traducano in ulteriori tasse per i cittadini europei.
Il prossimo QFP, lo strumento su cui si dovrebbe basare la solidarietà europea, consentirà dunque solo una partita di giro per qualcuno e una perdita netta di risorse per altri.
I paesi che hanno margini di spesa molto ampi stanno già finanziando autonomamente la propria economia, negando spazio a ogni ipotesi di mutualizzazione dei debiti sovrani o di eurobond.
Gli strumenti messi in campo, incluso il recovery fund, potranno dunque solo erogare prestiti costringendo i paesi con debito già alto a indebitarsi ancora di più e caricando il peso di questa crisi sui cittadini incolpevoli, unici prestatori di ultima istanza, visto che i trattati proibiscono alle banche centrali europee di svolgere questo ruolo. Ma se a quegli stessi cittadini oggi è impedito di lavorare a causa della pandemia, chi produrrà il reddito necessario a ripagare quel debito?
Cari colleghi e cara Presidente, l'Unione non può continuare a sfornare slogan senza dare risultati. Se non si vorrà mettere mano ai trattati con riforme radicali, anche in relazione al mandato della BCE e al bilancio, parole come ""traguardi ambiziosi"" o ""nessuno sarà lasciato indietro"" resteranno solo slogan e l'Unione non raggiungerà alcun obiettivo, nemmeno modesto, perché molti suoi cittadini sono già rimasti indietro.
"
Francesca DONATO,2019-11-26,IT,EU response to extreme meteorological events and their impacts: how to protect European urban areas and their cultural heritage (debate),https://www.europarl.europa.eu/doceo/document/CRE-9-2019-11-26-INT-2-288-0000_IT.html,"  Francesca Donato (ID).   – Signora Presidente, onorevoli colleghi, a fronte di recenti cambiamenti climatici che determinano sempre più frequenti fenomeni atmosferici di eccezionale violenza nei nostri territori e anche di frequenti eventi sismici, considerato che in molti paesi europei si trovano centri urbani di elevatissimo interesse storico e artistico per l'intera Unione, alcuni dei quali sono geograficamente più esposti ai rischi di gravi danni cagionati dal maltempo e dai terremoti – ricordo per l'Italia Venezia, Matera ma anche la città de L'Aquila –, ritengo che sia corretta la logica proposta dalla Commissione europea di un approccio non più soltanto emergenziale per la tutela del patrimonio storico e culturale europeo.
Nel concreto penso che si debba intervenire ex ante per la messa in sicurezza di questi siti, effettuando innanzitutto un censimento degli stessi, su indicazione di ogni Stato membro, e creando una graduatoria delle località più importanti e a rischio, per poi disporre degli appositi studi sugli interventi necessari a prevenire i danni ambientali e sismici, quantificandone i costi e i tempi di esecuzione.
Su tali basi va poi realizzato un piano strategico di salvaguardia, di iniziativa europea, da finanziarsi con i fondi che già abbiamo per la coesione, l'ambiente e le infrastrutture. Solo con un progetto globale di questo tipo l'Unione europea può davvero tutelare il proprio patrimonio culturale, storico e artistico.
"
Francesca DONATO,2019-09-18,IT,Presentation by the Council of its position on the draft general budget - 2020 financial year (debate),https://www.europarl.europa.eu/doceo/document/CRE-9-2019-09-18-INT-3-286-0000_IT.html,"  Francesca Donato (ID).   – Signora Presidente, onorevoli colleghi, nell'ambito del bilancio generale dell'Unione europea la politica di coesione è una delle voci più importanti, insieme alla PAC. La politica di coesione si fonda direttamente sui trattati e mira a ridurre il divario fra le diverse regioni e il ritardo di quelle meno favorite. Ad oggi, unitamente alla PAC, è l'unico strumento concreto dell'Unione europea in grado di ottenere risultati effettivi in termini di aumento dell'occupazione, crescita e competitività.
Tuttavia, sempre più spesso la Commissione e il Consiglio propongono tagli su queste parti del bilancio o per traslare i fondi ad altro impiego o, oggi, per l'ammanco in caso di Brexit con no deal.
Ciò che il Parlamento invece chiede da tempo è che non vi siano tagli in quest'ambito e che si lavori per garantire e migliorare l'efficienza, l'effettività e la qualità dei programmi e dei progetti. Personalmente auspico che si ponga fine all'introduzione, anche in questo settore, di sempre più stringenti strumenti di condizionalità, un puro pretesto per esercitare indebite pressioni sui governi dei paesi membri e imporre agli stessi politiche fiscali contrarie alla volontà dei cittadini, con risultati controproducenti rispetto ai fini di coesione economica e sociale.
Chiedo a tutti quindi di lavorare insieme per garantire un bilancio 2020 adeguato a perseguire i fini economici e sociali di questa Unione.
"
Francesca DONATO,2024-02-06,IT,"Conclusions of the European Council meetings, in particular the special European Council meeting of 1 February 2024 (debate)",https://www.europarl.europa.eu/doceo/document/CRE-9-2024-02-06-INT-2-065-0000_IT.html,"  Francesca Donato (NI).   – Signora Presidente, onorevoli colleghi, Presidente Michel, Commissario, parliamo di responsabilità. Vi state prendendo la responsabilità di destinare al pozzo senza fondo della spesa bellica in Ucraina altri 50 miliardi di soldi dei contribuenti europei – una spesa che finora non ha prodotto alcun arretramento dell'esercito russo, che anzi è avanzato – e non condannate nemmeno, né menzionate, il fatto che l'esercito ucraino usa le armi occidentali anche per attaccare il territorio russo, non solo per difendersi, e anche per attaccare, come ha fatto nel Lugansk, città ed edifici civili, arrivando a uccidere 28 civili, tra cui un bambino e diversi anziani in una panetteria.
Io credo che, quanto meno, questi crimini di guerra – perché di questo si tratta – dovrebbero essere condannati. E bisognerebbe anche capire se e quando questi prestiti che stiamo facendo al governo ucraino verranno mai rimborsati, perché si tratta di una spesa che influisce sul bilancio europeo e sulla possibilità per i paesi membri di dare assistenza ai propri cittadini in grave difficoltà.
"
Francesca DONATO,2024-02-06,IT,EU2040 climate target (debate),https://www.europarl.europa.eu/doceo/document/CRE-9-2024-02-06-INT-2-274-0000_IT.html,"  Francesca Donato (NI).   – Signor Presidente, onorevoli colleghi, la proposta di fissare al 90 % la riduzione di emissioni di CO2 nell'Unione europea entro il 2040 è l'ennesima dimostrazione dell'irresponsabilità e dell'approssimazione con cui la Commissione europea definisce le proprie politiche green.
Sulla base di analisi dell'aumento medio di un grado delle temperature globali nell'ultimo secolo, che non tengono affatto conto delle oscillazioni di temperatura ben maggiori avvenute nei secoli passati, si è accreditata la tesi per cui la componente antropica del riscaldamento globale sia prevalente rispetto a quella naturale, tesi smentita da migliaia di scienziati nel mondo. È scientificamente provato che 2000 anni fa la temperatura media globale era di tre gradi più alta che oggi.
Questi target di decarbonizzazione non incideranno affatto sull'aumento delle temperature, ma così otterremo soltanto il risultato di distruggere il sistema industriale e produttivo europeo, spingendo le nostre imprese a delocalizzare nei paesi terzi per non morire, come già stanno facendo. Continuare su questa strada è il suicidio per l'Unione europea. Ma non eravamo tutti europeisti?
"
Francesca DONATO,2024-01-17,IT,Extending the list of EU crimes to hate speech and hate crime (debate),https://www.europarl.europa.eu/doceo/document/CRE-9-2024-01-17-INT-3-318-0000_IT.html,"  Francesca Donato (NI).   – Signora Presidente, onorevoli colleghi, la proposta di estendere l'elenco dei reati transfrontalieri riconosciuti dall'UE per includervi l'incitamento all'odio è totalmente insostenibile, in quanto incompatibile con i principi del diritto penale, della determinatezza della condotta punibile, della proporzionalità e dell'efficacia.
Una norma penale siffatta dovrebbe infatti descrivere puntualmente quali modalità espressive costituiscano incitamento all'odio: certamente non si potrebbe punire qualsiasi espressione astrattamente idonea ad incitare all'odio, altrimenti anche questo Parlamento diventerebbe incriminabile ogni volta che esprime critiche e accuse contro soggetti o governi europei o stranieri, perché idonee a fomentare l'odio.
La libertà di espressione è un diritto fondamentale dell'UE e il suo esercizio non può essere limitato da norme penali generiche che la amputino perché potrebbe provocare sentimenti negativi. Peraltro, una tale previsione comporterebbe un'esplosione di procedimenti penali che intaserebbe gli uffici delle procure, a danno dell'efficacia dell'azione penale complessiva e della lotta alla criminalità.
Altri strumenti più idonei e rispettosi della democrazia vanno adottati per contrastare i discorsi d'odio nella consapevolezza, però, che cancellare i sentimenti negativi dalla società resta impossibile finché esiste la specie umana.
"
