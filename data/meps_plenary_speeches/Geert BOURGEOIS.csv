MP,Date,Language,Title,Url,Content
Geert BOURGEOIS,2023-12-12,NL,Framework for ensuring a secure and sustainable supply of critical raw materials (debate),https://www.europarl.europa.eu/doceo/document/CRE-9-2023-12-12-INT-2-043-0000_NL.html,"  Geert Bourgeois (ECR).   – Voorzitter, wij steunen volop deze verordening voor kritieke grondstoffen. Ze is meer dan nodig om de groene en digitale transitie te verwezenlijken, om de concurrentiekracht van onze bedrijven te verstevigen, om minder afhankelijk te zijn van de rest van de wereld — vooral van China — en dus om onze open strategische autonomie te versterken.
We leven immers in een periode van deglobalisering. Nu al leidt de gespannen handelsrelatie tussen de Verenigde Staten en China tot een beperking van de uitvoer van kritieke mineralen uit China, dat een dominante positie heeft.
Wij steunen dus volop de Critical Raw Materials Club en we roepen op om meer handelsverdragen te sluiten met daarin een hoofdstuk over minerale grondstoffen en vooral op korte termijn een akkoord met de Verenigde Staten over kritieke grondstof die nodig is voor de productie van batterijen voor elektrische wagens. Mijn gelukwensen aan de rapporteur.
"
Geert BOURGEOIS,2023-11-21,NL,EU/New Zealand Free Trade Agreement (debate),https://www.europarl.europa.eu/doceo/document/CRE-9-2023-11-21-INT-2-186-0000_NL.html,"  Geert Bourgeois (ECR).   – Voorzitter, collega’s, eindelijk met Vietnam een tweede handelsakkoord, met mijn gelukwensen voor de commissaris en zijn staf en de rapporteur.
Nog maar een tweede akkoord betekent dat dit geen legislatuur is om trots op te zijn. Handelsakkoorden brengen nochtans groei en welvaart met zich mee. Ze zorgen voor diversificatie van onze aanvoerlijnen, ze brengen stabiliteit en brengen ook volkeren bij elkaar.
Het moet daarbij in de eerste plaats om handel gaan, namelijk markttoegang vergroten, handelsbelemmeringen wegnemen, tarieven verlagen. In de tweede plaats dienen handelsverdragen als een hefboom voor arbeidsomstandigheden, voor mensenrechten, voor duurzaamheid, voor klimaatdoelstellingen.
De EU moet daarbij pragmatisch te werk gaan en handelen als een partner en niet met het opgeheven vingertje dicteren wat moet en dreigen met sancties. China handelt veel pragmatischer, redeneert geopolitiek, is ondertussen actief op veel plaatsen in Afrika en Zuid-Amerika.
Laat dit symbolische akkoord met Nieuw-Zeeland dus een trekker zijn voor de nieuwe handelsakkoorden die al lang in de wachtkamer zitten.
"
Geert BOURGEOIS,2023-11-20,NL,Framework of measures for strengthening Europe’s net-zero technology products manufacturing ecosystem (Net Zero Industry Act) (debate),https://www.europarl.europa.eu/doceo/document/CRE-9-2023-11-20-INT-1-143-0000_NL.html,"  Geert Bourgeois (ECR).   – Voorzitter, collega’s, deze Commissie heeft geen competitiviteitsagenda. Al samen met de Green Deal had er een industrieel plan moeten zijn voor groei en welvaart.
Ondertussen namen de Verenigde Staten een reusachtige voorsprong. Het is pas na de Inflation Reduction Act dat de Commissie kwam met dit voorstel voor een verordening voor een nettonulindustrie, die per definitie maar betrekking heeft op een deel van onze industrie. De rest van de industrie moet het stellen zonder versnelde procedures en zonder steun.
Positief is dat in dit Parlement eindelijk het besef schijnt te groeien dat we kernenergie nodig hebben voor onze decarbonisatie en voor energiezekerheid. Niet aanvaardbaar echter is dat bij overheidsopdrachten een wegingsfactor van ten minste 30 % toegekend wordt, niet alleen aan milieu, maar daarbovenop aan sociale duurzaamheid en aan het vage begrip veerkracht. Dit zal leiden tot een aantasting van onze interne markt, dit zal leiden tot protectionisme, dit is in strijd met onze open strategische autonomie. Ten minste 30 %, zonder plafond, gecombineerd met het uitermate vage criterium van veerkracht.
Tot slot: de positie van het Parlement zoals ze nu voorligt, duidelijk ook zonder impactanalyse, kunnen wij niet steunen.
"
Geert BOURGEOIS,2023-10-18,NL,A true geopolitical Europe now (topical debate),https://www.europarl.europa.eu/doceo/document/CRE-9-2023-10-18-INT-3-184-0000_NL.html,"  Geert Bourgeois (ECR).   – Voorzitter, collega’s, deze Commissie wou een geopolitieke Commissie zijn. Dat zien we. Vier jaar later vraagt onze hoge vertegenwoordiger aan China om de EU als een geopolitieke speler te erkennen. Dit is toch vrij vernederend, dacht ik. Je vraagt het niet, je handelt als een geopolitieke actor. De balans na vier jaar is negatief.
Waterdichte sancties tegen Rusland laten op zich wachten. Na jarenlange dumping wordt nu pas een onderzoek ingesteld naar de Chinese auto-industrie. Het was dit Parlement dat tot handelen moest oproepen tegen unfaire concurrentie door de Chinese visserij. Na vier jaar is er slechts één handelsakkoord geratificeerd. Geopolitiek is de EU een dwerg die geen ontzag afdwingt.
De top van Granada bracht geen uitzicht voor Armenië. Evenmin slaagde de Unie erin om Servië en Kosovo aan de tafel te brengen. De eerste reactie van de Unie op de terroristische aanval van Hamas op Israël was een pure kakafonie. De EU moet haar geopolitieke schroom afwerpen, verantwoordelijkheid nemen voor de eigen buitenring en tegelijk een wereldspeler zijn op het vlak van vrede, stabiliteit en handel. De EU moet met unanimiteit een buitenlandse strategische visie bepalen om dan binnen dat kader met gekwalificeerde meerderheid te beslissen, te handelen en sancties te nemen. De EU mag geen empire zijn, maar moet wel dringend werk maken van een defensiesamenwerking, onlosmakelijk verbonden met de NAVO.
Nu de wereld in brand staat, hebben we meer dan ooit een snelle-interventiemacht nodig. En zoals de EU vrede bracht op dit continent, moet de EU ook wereldwijd een actor zijn van vrede en stabiliteit.
"
Geert BOURGEOIS,2023-10-16,NL,Establishing the Strategic Technologies for Europe Platform (‘STEP’) (debate),https://www.europarl.europa.eu/doceo/document/CRE-9-2023-10-16-INT-1-134-0000_NL.html,"  Geert Bourgeois (ECR).   – Voorzitter, collega’s, commissaris, innoveren is geen luxe. Innoveren is een noodzaak en we moeten erin excelleren, want onze globale concurrentiekracht staat sterk onder druk. Deze STEP kon een stap in de goede richting zijn. De intentie is goed, maar de uitwerking niet.
Niet de hoogste standaarden hanteren, nivelleren, is slecht voor innovatie, is slecht voor de meest innovatieve deelstaten, is slecht voor de beste projecten en werkt bovendien ook nog eens marktverstorend. 
Stop dus met ad hoc investeren in dure initiatieven. Maak integendeel een omslag. Een omslag in het budget, een budget van de 21e eeuw. Meer onderzoek en ontwikkeling. Meer innovatie.
"
Geert BOURGEOIS,2023-10-04,NL,"Need to complete new trade agreements for sustainable growth, competitiveness and the EU’s strategic autonomy (debate)",https://www.europarl.europa.eu/doceo/document/CRE-9-2023-10-04-INT-3-345-0000_NL.html,"  Geert Bourgeois,  namens de ECR-Fractie. – Voorzitter, commissaris, collega’s, ik ben een vurig voorstander van faire, op regels gebaseerde handel. Vrijhandel schept banen en welvaart, maar ook competitieve uitdagingen, die op hun beurt tot innovatie leiden. Vrijhandel brengt ook mensen en volkeren bij mekaar en dat vergt dat handelsbelemmeringen worden weggewerkt. Maar uitgerekend op dit punt schiet de EU te kort. Er zijn te weinig nieuwe handelsakkoorden. In deze zittingsperiode heeft het Parlement één nieuw handelsakkoord goedgekeurd. De EU moet dus activistischer zijn, maar ook pragmatischer zijn en meer geopolitiek denken en handelen.
Handelsverdragen zijn een hefboom voor mensenrechten, een hefboom voor arbeidsvoorwaarden, een hefboom voor klimaatdoelstellingen, enzovoort. Maar dreigen met sancties staat haaks op partnerschap en werkt bovendien averechts. Handelsverdragen maken ons sterker door diversificatie van de toeleveringsketens en omdat ze ons dwingen om competitief te zijn. En hier knelt het schoentje.
De EU heeft geen afdoend antwoord op de dominantie van China inzake zeldzame aardmetalen, noch op de oneerlijke handelspraktijken van China, en evenmin op de Inflation Reduction Act van de Verenigde Staten. Deze EU heeft geen toekomstgerichte begroting, legt enorme regeldruk op en maakt voor publieke en private investeringen de plannen tot een lijdensweg. Daarbovenop komt nog eens de concurrentievervalsing door herziening van de staatssteunregels. Naast de delokalisatie naar de Verenigde Staten hebben we nu ook intern op onze interne markt delokalisatie.
Het moet dus anders, collega's: meer handelsverdragen, verschuiving in de begroting naar onderzoek, ontwikkeling en innovatie, een gelijk speelveld op onze interne markt, meer ruimte voor onze industrie om te experimenteren en tot slot minder regeldruk en snellere vergunningstrajecten.
"
Geert BOURGEOIS,2023-10-03,NL,Question Time with Commissioners – EU-China trade relations,https://www.europarl.europa.eu/doceo/document/CRE-9-2023-10-03-INT-2-291-0000_NL.html,"  Geert Bourgeois (ECR).   – Voorzitter, mijnheer de commissaris, de aanpak van de Commissie lijkt mij de juiste. Niet ontkoppelen van China, wel de risico’s afbouwen. Geen protectionisme, wel open strategische autonomie en vooral faire handel gebaseerd op gelijke spelregels.
En daar knelt het schoentje. Ik ken bloeiende Vlaamse bedrijven met honderden werknemers die ten onder dreigen te gaan door dumpingpraktijken van China. Massale invoer van producten tegen dumpingprijzen. De Commissie moet daar kordaat tegen optreden en vooral sneller. De gewone procedure duurt een tot anderhalf jaar. Welnu, in deze periode gaan die bedrijven kapot en komen honderden mensen op straat te staan.
Mijn vraag is dus wat u gaat doen om dergelijke drama’s te vermijden en om kordaat, maar vooral veel sneller op te treden tegen die dumpingpraktijken.
"
Geert BOURGEOIS,2023-10-03,NL,Question Time with Commissioners – EU-China trade relations,https://www.europarl.europa.eu/doceo/document/CRE-9-2023-10-03-INT-2-293-0000_NL.html,"  Geert Bourgeois (ECR).   – Mijnheer de commissaris, u moet inderdaad de termijnen respecteren, maar er is ook een snelle procedure.
Ik vraag meer toepassing te geven aan die snelle procedure om drama’s te vermijden en ik vraag u ook om op de EU-China-top heel klare, duidelijke taal te spreken ter zake. Faire handel? – Ja. Dumping? – Neen.
"
Geert BOURGEOIS,2023-09-12,NL,Single market emergency instrument (debate),https://www.europarl.europa.eu/doceo/document/CRE-9-2023-09-12-INT-2-181-0000_NL.html,"  Geert Bourgeois (ECR).   – Voorzitter, we moeten onze interne markt, onze grootste troefkaart, inderdaad voltooien en beschermen. En zo kan het niet dat in tijden van crisis de lidstaten de grenzen gaan sluiten zoals aan het begin van de pandemie. En dus is een Europees kader dat de werking van de interne markt in crisistijden beschermt, een goed plan. 
Maar wat hier op tafel ligt, collega’s, commissaris, gaat veel, veel verder. Dit gaat de weg op van een staatsgeleide economie met verregaande interventionistische maatregelen in handen van de Europese Commissie.
Bedrijven verplichten:
om prioritaire orders van de Commissie uit te voeren, en 
bedrijfsgevoelige informatie te verstrekken, 
dit zijn maatregelen, commissaris, die thuishoren in een planeconomie. Dit kan bovendien zeer kwalijke gevolgen hebben voor ons imago als investeringsregio en als betrouwbare handelspartner. De Commissie moet zich beperken tot het beschermen van de vrijheden van de interne markt.
"
Geert BOURGEOIS,2023-07-11,NL,European Chips Act (debate),https://www.europarl.europa.eu/doceo/document/CRE-9-2023-07-11-INT-2-116-0000_NL.html,"  Geert Bourgeois,  Rapporteur voor advies van de Commissie internationale handel. – Voorzitter, commissaris, collega’s, vanuit handelsperspectief mogen we niet dromen van volledige zelfvoorziening, laat staan kiezen voor protectionisme. De Europese industrie is daarvoor veel te verweven met de rest van de wereld. 
Integendeel, de EU moet inzetten op haar sterktes door ook een ecosysteem te creëren met wereldspelers die we hebben, zoals IMEC in Leuven en ASML in Nederland. Een mooie toepassing daarvan, commissaris, is de cofinanciering EU-Vlaanderen ten belope van 1,5 miljard EUR om het wereldleiderschap van IMEC in Leuven inzake de kleinste en krachtigste halfgeleiders nog te versterken.
Ik ondersteun de oproep in de nieuwe verordening om internationale samenwerking te verdiepen en ook wederzijdse partnerschappen op te bouwen. Daarmee kunnen we continuïteit in de toelevering van chips waarborgen, ook in toekomstige crisissituaties.
"
Geert BOURGEOIS,2023-06-13,NL,Establishment of the EU Ethics Body (debate),https://www.europarl.europa.eu/doceo/document/CRE-9-2023-06-13-INT-2-203-0000_NL.html,"  Geert Bourgeois,  namens de ECR-Fractie. – Voorzitter, collega’s, commissaris, integriteit en goed bestuur moeten een absolute beleidsprioriteit zijn. In dezen pleit ik van meet af aan al voor nog meer transparantie en ten tweede voor een aanscherping van de regels inzake belangenconflicten.
Het openbaar maken van belangenconflicten volstaat niet. In sommige gevallen moet een lid zich volledig onthouden van tussenkomsten, van amenderen, van stemmen, zoals dat trouwens in de privésector in een raad van bestuur gebeurt. Daarnaast is het mijn ervaring als lid van het Raadgevend Comité voor het gedrag van de leden dat dit Parlement zelf over de nodige onderzoeks- en handhavingsmiddelen moet beschikken. Een interinstitutioneel orgaan is daarentegen onwenselijk, gelet op de scheiding der machten.
Het is principieel onaanvaardbaar dat een parlement toelaat dat een instelling met daarin leden van de uitvoerende macht met externen de minimumregels bepaalt waaraan de parlementsleden moeten voldoen. Wij delen dezelfde waarden, maar wij bepalen de regels. Ik huiver bij de gedachte dat dit, zoals bepaalde fracties willen, een eerste stap zou zijn naar een extern orgaan dat oordeelt over Parlementsleden. Voor mij is de freedom of speech heilig.
"
Geert BOURGEOIS,2023-05-10,NL,The role of farmers as enablers of the green transition and a resilient agricultural sector (continuation of debate),https://www.europarl.europa.eu/doceo/document/CRE-9-2023-05-10-INT-3-061-0000_NL.html,"  Geert Bourgeois (ECR).   – Voorzitter, commissaris, collega’s, de boer is graag de hoeder van de natuur, maar hij moet de middelen hebben om de enorme kosten van de groene transitie te betalen. Welnu, die middelen heeft hij niet. Het EU-beleid van inkomenssteun faalt. Veel boeren leven in armoede. 
De boer moet geld krijgen voor zijn waar. Het gemeenschappelijk landbouwbeleid wil de boer een redelijke levensstandaard verzekeren, maar het mededingingsbeleid heeft daar geen oog voor. De Commissie moet hier verandering in brengen.
Ten tweede moet de boer rechtszekerheid krijgen. Vlaanderen wil geen natuurherstelwet die investeringen en de toekomst van de landbouwer totaal onzeker maken. Ook hier moet de Commissie veel proportioneler te werk gaan, gelet op de grote verschillen inzake ruimtelijke ordening en bevolkingsdichtheid van de lid- en deelstaten.
"
Geert BOURGEOIS,2023-04-18,NL,The need for a coherent strategy for EU-China Relations (debate),https://www.europarl.europa.eu/doceo/document/CRE-9-2023-04-18-INT-2-014-0000_NL.html,"  Geert Bourgeois,  namens de ECR-Fractie. – Voorzitter, “Laat China slapen, want als China ontwaakt, zal de aarde schudden”, zo waarschuwde Napoleon 200 jaar geleden. Welnu, vandaag is China een gigant, economisch en militair. Bovendien is China een meesterlijke strateeg die zich wereldwijd opdringt.
Ontkoppelen van China is echter geen goede zaak. De EU moet het multilateralisme blijven omarmen en blijven handeldrijven. Bovendien, collega’s, zakt onze omslag naar hernieuwbare energie als een pudding in elkaar zonder zeldzame aardmaterialen, waarvoor China zich strategisch zo goed als incontournable gemaakt heeft.
We moeten wel de-risken. We moeten de risico’s reduceren: door een slimme, open strategische autonomie; door snel met belangrijke handelsakkoorden onze aanvoerlijnen te diversifiëren; door kritieke infrastructuur en strategische investeringen niet naïef aan China over te laten. 
Het is nefast de indruk te wekken dat Taiwan een zaak van de VS en China is, op gevaar af straks alleen te staan om Oekraïne te steunen. We mogen het trans-Atlantisch partnerschap niet uiteen laten spelen.
Mijn fractie roept dus op om eenheid te betonen in ons beleid ten aanzien van China.
"
Geert BOURGEOIS,2023-03-29,NL,Formal sitting - Ceremony on the 25th anniversary of the Good Friday Agreement,https://www.europarl.europa.eu/doceo/document/CRE-9-2023-03-29-INT-1-015-0000_NL.html,"  Geert Bourgeois,  namens de ECR-Fractie. – Voorzitters, collega’s, na jarenlange politieke vijandigheid, onrust en geweld zorgt het Goede Vrijdagakkoord al 25 jaar voor een periode van vrede en democratie, democratie als middel om politieke doelstellingen te bereiken.
Wat volgde was stabiliteit met machtsdeling tussen ooit gezworen vijanden.
De Brexit bracht echter weer onrust en spanningen met zich mee. Tot elke prijs moest worden voorkomen dat het Goede Vrijdagakkoord onderuitgehaald werd.
Na lange en aanslepende discussies is uiteindelijk met het Windsor-akkoord een goede regeling getroffen over het protocol voor Noord-Ierland.
Dank aan alle betrokken partijen, ook aan onze onderhandelaars, die 25 jaar later – opnieuw – over de eigen schaduw konden springen.
Politieke wil en verantwoordelijk leiderschap van de onderhandelaars bij het Goede Vrijdagakkoord gaven een hele generatie de kans om op te groeien in vrede en welvaart, de essentie van wat de EU nu al 75 jaar voor óns betekent.
Mijn fractie hoopt oprecht dat, in de geest van het Goede Vrijdagakkoord, als kostbare erfenis van verzoening, alle betrokken partijen het nieuwe Windsor-akkoord aangrijpen:
als een startpunt dat opnieuw kansen biedt aan burgers en bedrijven om een welvarende toekomst uit te bouwen in Noord-Ierland,
als de aanzet om de democratische instellingen in Noord-Ierland opnieuw te laten functioneren, en
als het scharniermoment voor een hernieuwde positieve samenwerking tussen het VK en de EU, en dat op –hopelijk – veel meer domeinen dan nu het geval is.
"
Geert BOURGEOIS,2023-03-15,NL,Conclusions of the Special European Council meeting of 9 February and preparation of the European Council meeting of 23-24 March 2023 (debate),https://www.europarl.europa.eu/doceo/document/CRE-9-2023-03-15-INT-3-060-0000_NL.html,"  Geert Bourgeois (ECR).   – Voorzitter, ik heb heel veel goede voornemens gehoord, maar we horen die al sinds 2000. Met de Lissabonstrategie zouden we in 2010 de grootste competitieve kenniseconomie ter wereld zijn, vervolgens met Barroso uitgesteld naar 2020. Hetzelfde met de Commissie—Juncker. En nu opnieuw een nieuw begin. 
Wij vragen al jaren: neem de juiste maatregelen. Voltooi de interne markt, sluit meer handelsverdragen, versnel de vergunningen, verminder de regeldruk, zet veel meer in op onderzoek en ontwikkeling. 
En mijnheer de commissaris en mijnheer de voorzitter, ik wil vragen: probeer niet China te kopiëren, zet in op technologie van de volgende generatie voor batterijen, voor zonnepanelen, voor windmolens. Dan gaan we wereldwijd de leiding nemen. 
"
Geert BOURGEOIS,2023-03-14,NL,Data Act (debate),https://www.europarl.europa.eu/doceo/document/CRE-9-2023-03-14-INT-2-026-0000_NL.html,"  Geert Bourgeois (ECR).   – Voorzitter, commissaris, collega’s, ik steun volmondig de doelstellingen van de dataverordening en ik feliciteer de rapporteur die – samen met velen – gevoelige verbeteringen heeft aangebracht aan het voorstel. 
De EU heeft absoluut een competitieve datamarkt nodig. Onze achterstand ten opzichte van de Verenigde Staten en China is dramatisch. Delen van data is cruciaal voor innovatie en groei, voor onze concurrentiekracht, voor onze welvaart. 
Maar, collega’s, sta mij toe te zeggen dat er nog een aantal werkpunten, een aantal zorgpunten, zijn aan wat voorligt op het vlak van rechtszekerheid voor onze bedrijven, het beschermen van hun bedrijfsgeheimen en intellectuele eigendom. De mogelijkheid voor overheden om private data op te eisen moet zeer, zeer strikt gelimiteerd worden, afgelijnd worden, beperkt worden.
De deur voor oneigenlijk gebruik moet absoluut dicht.
"
Geert BOURGEOIS,2023-03-14,NL,Implementation report on the Agreement on the withdrawal of the UK from the EU - The Windsor Framework (debate),https://www.europarl.europa.eu/doceo/document/CRE-9-2023-03-14-INT-2-445-0000_NL.html,"  Geert Bourgeois,  namens de ECR-Fractie. – Voorzitter, collega’s, wij zijn heel tevreden dat er eindelijk een werkbaar akkoord is voor het Noord-Iers protocol – met een kleine caveat, weliswaar, voor de Stormont-noodrem. Alle dank gaat naar commissaris Šefčovič, die het hele proces lang geduldig, flexibel en pragmatisch handelde. 
Collega’s, dit akkoord kan een scharniermoment zijn. Ofwel gaat het met het Britse wetsontwerp tot schrapping van EU-regelgeving de verkeerde kant op, ofwel komen we met de pragmatische eerste minister Sunak tot een hernieuwde samenwerking in veel domeinen. Ik denk aan Horizon Europe. Ik denk aan energie, migratie, klimaat en defensie. Verder, een duurzame samenwerking voor een blauwe economie in en rond de Noordzee. En tot slot, collega’s, mijn stokpaardje: een trilateraal partnerschap EU/VS/VK in de Handels- en Technologieraad. 
Kortom, een nieuwe invulling van een oud bondgenootschap.
"
Geert BOURGEOIS,2023-02-15,NL,A Green Deal Industrial Plan for the Net-Zero Age (debate),https://www.europarl.europa.eu/doceo/document/CRE-9-2023-02-15-INT-3-088-0000_NL.html,"  Geert Bourgeois (ECR).   – Voorzitter, het antwoord op de IRA mag niet protectionistisch zijn en mag de interne markt niet ondergraven met een versoepeling van de staatssteunregels ten koste van werknemers en bedrijven in kleine lidstaten. Het antwoord mag evenmin een soevereiniteitsfonds zijn met nieuwe schulden en nieuwe belastingen.
Het antwoord moet slim zijn: snellere vergunningen voor alle investeringen, minder verstikkende regels en meer structurele hervormingen, een verschuiving in de begroting naar meer onderzoek, ontwikkeling en innovatie, en de langverwachte voltooiing van de interne markt.
Deze maatregelen kosten niets, maar zullen ons wel helpen een beter concurrentievermogen en meer welvaart tot stand te brengen.
"
Geert BOURGEOIS,2023-02-14,NL,Establishment of an independent EU Ethics Body (debate),https://www.europarl.europa.eu/doceo/document/CRE-9-2023-02-14-INT-2-309-0000_NL.html,"  Geert Bourgeois,  namens de ECR-Fractie. – Voorzitter, collega’s, ik was lid van drie parlementen vooraleer ik dit huis binnentrad. Welnu, geen enkel van deze parlementen heeft zoveel regels inzake integriteit als dit Europees Parlement. Terecht. Noblesse oblige. En het kan nog beter. We moeten onze regels aanscherpen en we moeten nog transparanter zijn.
Maar let wel, dit zal helaas criminelen niet tegenhouden. Criminele activiteiten worden niet gemeld en gebeuren onder de waterlijn. In onze terechte verontwaardiging over “Qatargate” mogen we echter fundamentele verworvenheden niet overboord gooien. Een interinstitutioneel orgaan, samengesteld uit externen, bovendien mede aangeduid door de Europese Commissie, is in strijd met de scheiding der machten. Commissie en Parlement moeten natuurlijk dezelfde ethische basisprincipes hanteren, maar er gelden andere regels voor de leden van het Parlement dan voor die van de uitvoerende macht.
Meer nog, er is lang gestreden voor de driemachtenleer, voor een onafhankelijk parlement, niet gecontroleerd door de monarch. Het omgekeerde moet waar zijn, collega’s. Het Parlement hoort de executieve te controleren. En onze vrijheid van meningsuiting is gewaarborgd door het Verdrag. We kunnen niet aan een extern onderzoek onderworpen worden naar aanleiding van een mening of een stem uitgebracht in de uitoefening van onze functie.
We zijn uiteraard wel onderworpen aan onze interne tuchtsancties overeenkomstig ons Reglement. Maar parlementaire onverantwoordelijkheid verdraagt geen enkele externe controle. Een Parlementslid moet vrijuit kunnen spreken in de uitoefening van zijn functie. Dat is geen persoonlijk voorrecht van ons, maar een garantie voor de onafhankelijkheid van het Parlement en van zijn leden. De executieve mag op geen enkele wijze rechtstreeks of onrechtstreeks betrokken zijn bij het beoordelen van onze vrije meningsuiting.
Dus, collega’s, ja aan de versterking van ons interne adviescomité, dat meer bevoegdheden moet krijgen. Maar, ik bezweer u, geen enkele externe beoordeling.
"
Geert BOURGEOIS,2023-01-18,NL,"An EU strategy to boost industrial competitiveness, trade and quality jobs (debate)",https://www.europarl.europa.eu/doceo/document/CRE-9-2023-01-18-INT-3-070-0000_NL.html,"  Geert Bourgeois,  namens de ECR-Fractie. – Voorzitter, collega’s, minister, commissaris, eindelijk een debat over welvaart en jobcreatie in de Europese Unie. Hoog tijd, want onze Europese economie bloedt, door externe factoren, maar ook door falend beleid. Het zo geprezen wereldwijde Brussel-effect van onze standaarden taant, de aantrekkingskracht van onze interne markt faalt en autocratische regimes zijn – helaas – in opmars.
De realiteit is, collega’s, dat we welvaart, jobs én internationale slagkracht verliezen. En wat zet de commissaris hiertegenover? Nog meer regelgeving, uitgaven en staatssteun. Nog meer ongedekte Europese uitgaven, transfers en belastingen. Nog meer centraal geleide economie met een soevereiniteitsfonds. En een ruk naar protectionisme met een onzalige “Buy European Act”, in strijd met de WTO-regels.
Het roer moet om! Met de voltooiing van de interne markt. Met betere handhaving die het feitelijk protectionisme aanpakt. Met diversificatie van onze aanvoerlijnen. Met – dringend – nieuwe handelsakkoorden. Met een verschuiving in de begroting naar onderzoek, innovatie en ontwikkeling. Met beperkte en tijdelijke staatssteun, gericht op marktfalen en innovatie, mét respect voor een gelijk speelveld. Meer ruimte voor onze industrie om te experimenteren. En tot slot, collega’s, snellere vergunningstrajecten, niet alleen voor hernieuwbare energie, maar voor álle investeringen.
"
Geert BOURGEOIS,2023-01-16,NL,30th Anniversary of the Single Market (debate),https://www.europarl.europa.eu/doceo/document/CRE-9-2023-01-16-INT-1-082-0000_NL.html,"  Geert Bourgeois (ECR).   – Voorzitter, commissaris, minister, de interne markt is zonder meer hét kroonjuweel van de Europese Unie. De interne handel alleen al is goed voor zomaar eventjes 56 miljoen jobs en 8 tot 9 % van ons bnp.
Maar het werk is niet af. Al jaren pleit ik voor de voltooiing van de interne markt, wat een enorme groei van onze welvaart zou creëren.
Verder vraag ik de Commissie om eindelijk op te treden tegen het feitelijk protectionisme. Er zijn helaas weer grenzen. Franse retailers, bijvoorbeeld, weigeren stelselmatig om producten van onze bloeiende Vlaamse agro-industrie te verkopen. Het moet een “Produit de France” zijn.
Tot slot dreigt de herziening van de staatssteunregels het gelijke speelveld voor bedrijven uit kleine lidstaten te ondergraven. Er is dus reden tot vieren, collega’s, maar er ligt ook veel werk op de plank voor de Commissie en de Raad.
"
Geert BOURGEOIS,2022-12-14,NL,EU response to the US Inflation Reduction Act (debate),https://www.europarl.europa.eu/doceo/document/CRE-9-2022-12-14-INT-3-066-0000_NL.html,"  Geert Bourgeois,  namens de ECR-Fractie. – Voorzitter, mevrouw de vicevoorzitter, ik heb aandachtig naar u geluisterd. Ik heb gisteren ook uw opinie gelezen in onder andere de Vlaamse krant De Tijd. Succes met de taskforce die opgericht is. Ik hoop dat u er werkelijk in slaagt om de discriminatie van Europese bedrijven weg te werken. 
Maar we hebben inderdaad ook Europees huiswerk. Akkoord met staatssteun voor zover die is gericht op innovatie, op hernieuwbare energie, op excellentie of bij marktfalen. 
Maar uw tijdelijk crisiskader schept heel grote problemen, haalt het gelijke speelveld onderuit. Lees in dezelfde krant De Tijd de noodkreet van grote Vlaamse bedrijven, zoals Unilin, zoals Kronos, Aluminium Duffel. Zij kunnen niet concurreren tegen grote bedrijven uit grote lidstaten die genieten van massale staatssteun, en zij dreigen met sluiting geconfronteerd te worden. 
Het vertrouwen in de EU zakt op die manier weg. Herstel het snel.
"
Geert BOURGEOIS,2022-12-13,NL,Suspicions of corruption from Qatar and the broader need for transparency and accountability in the European institutions (debate) (debate),https://www.europarl.europa.eu/doceo/document/CRE-9-2022-12-13-INT-2-328-0000_NL.html,"  Geert Bourgeois (ECR).   – Voorzitter, collega’s, ik ben net als u allen ten zeerste geschokt door de gebeurtenissen. Tegelijk prijs ik mij gelukkig dat we een performante politie hebben én een onafhankelijke justitie. En we moeten zeker onze eigen regels inzake transparantie en verantwoordingsplicht aanscherpen. 
Maar ik wil hier waarschuwen tegen een interinstitutioneel ethisch orgaan, een orgaan bestaande uit derden – ook al zijn ze onafhankelijk –, dat onze naleving van onze regels zou controleren. Wij mogen ons niet laten medecontroleren door een orgaan dat mee door de uitvoerende macht is aangesteld. Een parlement dat zichzelf respecteert, controleert de uitvoerende macht, en niet omgekeerd. Wij moeten daarentegen werk maken van de versterking van ons eigen comité dat onze eigen gedragscode doet naleven. 
"
Geert BOURGEOIS,2022-11-23,NL,A truly interconnected Energy Single Market to keep bills down and companies competitive (topical debate),https://www.europarl.europa.eu/doceo/document/CRE-9-2022-11-23-INT-3-148-0000_NL.html,"  Geert Bourgeois (ECR).   – Voorzitter, collega’s, het is eigenlijk triest dat we vandaag dit debat moeten voeren. Mijn partij dringt al jaren aan op het voltooien van de interne markt, met inbegrip van de energiemarkt. Dat dit niet gebeurd is, komt tegen een heel hoge prijs. Onze bedrijven lijden eronder. De Europese Unie de-industrialiseert. Er is een exodus naar de Verenigde Staten en de EU antwoordt altijd maar met meer regels, met meer administratieve lasten, in plaats van in te zetten op groei en nog eens groei. Die kan komen van de voltooiing van de interne markt met een groei van 9 %. We zien vandaag ook de gevolgen van het ontbreken van de energiecorridors. Koortsachtig moeten terminals en pijpleidingen gebouwd worden, terwijl groene stroom al heel lang van zuid naar noord en van oost naar west had kunnen stromen. Tot slot wil ik beklemtonen dat het onaanvaardbaar is dat wij stoppen met de stabiele energievorm die kernenergie is. 
"
Geert BOURGEOIS,2022-10-19,NL,Preparation of the European Council meeting of 20-21 October 2022 (debate),https://www.europarl.europa.eu/doceo/document/CRE-9-2022-10-19-INT-3-050-0000_NL.html,"  Geert Bourgeois (ECR).   – Voorzitter, onzekere economische tijden vergen ook oplossingen op lange termijn en de EU koppelde terecht structurele hervormingen aan het herstelfonds. Maar waar blijven de EU-hervormingen? Voor wanneer de voltooiing van de interne markt, die tot 9 % groei van het bbp zou kunnen opleveren? Voor wanneer de broodnodige nieuwe handelsverdragen die nieuwe markten toegankelijker kunnen maken en ons minder afhankelijk kunnen maken? Voor wanneer het actieplan voor onze kmo’s en groei?
Zet dus volop in op onderzoek en ontwikkeling, innovatie en duurzame groei. Graaf daarbij geen nieuwe schuldenput die onze kinderen en kleinkinderen zullen betalen. Voer integendeel grondige hervormingen door die niets kosten maar duurzame groei verzekeren.
Wij rekenen op het Tsjechische voorzitterschap om de impasse te doorbreken.
"
Geert BOURGEOIS,2022-10-05,NL,Outcome of the Commission’s review of the 15-point action plan on trade and sustainable development (debate),https://www.europarl.europa.eu/doceo/document/CRE-9-2022-10-05-INT-3-271-0000_NL.html,"  Geert Bourgeois,  namens de ECR-Fractie. – Voorzitter, commissaris, geachte collega’s, op regels gebaseerde handel zorgt voor welvaart, zorgt voor open strategische autonomie met toeleveringsketens die divers zijn en zorgt ook voor stabiliteit. De jobcijfers in de Europese Unie zijn indrukwekkend. Uit de studie van de Commissie van 2021 blijkt dat in de EU maar liefst 38 miljoen jobs afhangen van onze export. Dat is 11 miljoen euro meer dan tien jaar eerder. Op dat vlak, commissaris, wil ik mijn teleurstelling uitspreken: er is geen genoegzame vooruitgang geboekt in deze periode inzake nieuwe handelsverdragen. Ik roep dan ook op om snel nieuwe handelsverdragen te sluiten. 
Ten tweede zijn handelsverdragen, onze handelsverdragen, een hefboom voor mensenrechten, een hefboom voor menswaardige arbeidsomstandigheden, een hefboom voor duurzaamheid. Op vlak van duurzaamheid – inderdaad – moeten we er ons voor hoeden om met één aanpak te werken ten opzichte van onze diverse partnerlanden. We moeten rekening houden met de uitdagingen van dat partnerland, we moeten rekening houden met de mogelijkheden van dat partnerland. Bijvoorbeeld met Nieuw-Zeeland leggen we de normen zeer, zeer hoog en snel, maar niet alle landen beschikken over dezelfde mogelijkheden, beschikken over dezelfde middelen. 
Tot slot: inderdaad, als er problemen zijn, in dialoog gaan, in bemiddeling gaan, maar sancties als ultieme remedie. 
"
Geert BOURGEOIS,2022-10-04,NL,AccessibleEU Centre in support of accessibility policies in the EU internal market (debate),https://www.europarl.europa.eu/doceo/document/CRE-9-2022-10-04-INT-2-081-0000_NL.html,"  Geert Bourgeois (ECR).   – Voorzitter, mevrouw de commissaris, mensen met een beperking horen thuis ín onze samenleving. Niet aan de rand, niet aan de zijlijn, maar er middenin! Zij wensen net als iedereen deel te kunnen nemen aan het economische, sociale en culturele leven. Zij willen niet betutteld worden vanuit een zorgperspectief, maar hun talenten en vaardigheden ten volle kunnen ontplooien.
Helaas botsen zij nog op veel te veel belemmeringen. Zo hebben mensen met een beperkte mobiliteit in meerdere lidstaten problemen om het openbaar vervoer te nemen. Mensen met een auditief of visueel probleem hebben vaak last om een job te vinden of om hun job te behouden. Mensen met een beperking moeten soms naar de andere kant van het land verhuizen om een geschikte woonst te vinden.
Dus moet het roer om: dit moet anders! Daarom steunen wij, mevrouw de commissaris, het voorstel om een Europees centrum, “AccessibleEU”, op te richten. Dit is een voorbeeld van hoe het moet: kennis verzamelen, kennis delen, steun geven en stimulansen geven aan de lidstaten om een sterk toegankelijkheidsbeleid te voeren.
"
Geert BOURGEOIS,2022-07-06,NL,The UK government’s unilateral introduction of the Northern Ireland Protocol Bill and respect for international law (debate),https://www.europarl.europa.eu/doceo/document/CRE-9-2022-07-06-INT-3-142-0000_NL.html,"  Geert Bourgeois,  namens de ECR-Fractie. – Voorzitter, het Verenigd Koninkrijk en de Europese Unie zijn solidair verenigd in hun steun aan het Oekraïense volk. Tegelijkertijd is de Brexit echter nog altijd not done. Onze Britse vrienden weten dat we hun keuze respecteren, maar daar zijn consequenties aan verbonden. De integriteit van onze interne markt en de bescherming van onze consumenten zijn rode lijnen. We weten dat de EU zich flexibel en pragmatisch opstelt met het oktoberpakket van vicevoorzitter Šefčovič, maar het Noord-Ierse protocol en het terugtrekkingsakkoord moeten gehandhaafd blijven. 
Ik stel vast dat beide partijen akkoord gaan met het principe van een express lane of green lane met betrekking tot goederen die alleen bestemd zijn voor de Noord-Ierse markt. Ik denk dat het op basis van dit principe mogelijk moet zijn om tot een akkoord te komen, op voorwaarde dat er sluitende garanties zijn dat de goederen alleen naar de Noord-Ierse markt gaan. 
Ik vraag dus dat beide partijen daarover aan tafel gaan zitten en met goed verstand tot een akkoord komen, wat ons moet toelaten om verdere ambities te ontplooien: samenwerking inzake onderzoek en ontwikkeling, samenwerking in en rond de Noordzee, inzake energie, inzake CO2-opslag, zodat we kunnen werk maken van een duurzaam toekomstig partnerschap met onze aloude Britse vrienden. 
"
Geert BOURGEOIS,2022-07-04,NL,Digital Services Act - Digital Markets Act (debate),https://www.europarl.europa.eu/doceo/document/CRE-9-2022-07-04-INT-1-149-0000_NL.html,"  Geert Bourgeois (ECR).   – Voorzitter, collega’s, commissarissen, de wet inzake digitale markten is zonder meer een goede zaak. De wet creëert de broodnodige, eerlijke concurrentie en biedt ook groeikansen voor onze jonge bedrijven. Ook de wet inzake digitale diensten is een grote stap voorwaarts. De wet zorgt ervoor dat er uniforme regels zijn op de interne markt en biedt een veel betere bescherming voor de gebruikers van de digitale platforms. 
Toch maak ik mij grote zorgen over de vrije meningsuiting, ondanks enkele belangrijke aanpassingen. Ik ben bang dat belangrijke private spelers de vrije meningsuiting aan banden zullen leggen. Humor, satire, parodie, kritische stemmen, legitieme politieke meningen zullen niet door de algoritmemolen geraken. Algoritmen die geen enkele nuance kennen. 
Ik ben blij uit een land te komen waar de grondwet censuur verbiedt. Offline en online. Dit had ook het uitgangspunt moeten zijn voor de EU, met uitzondering van enkele limitatief opgesomde grote misdrijven. De EU die er prat op gaat de rechten en vrijheden te beschermen. 
"
Geert BOURGEOIS,2022-07-04,EN,EU-India future trade and investment cooperation (short presentation),https://www.europarl.europa.eu/doceo/document/CRE-9-2022-07-04-INT-1-234-0000_EN.html,"  Geert Bourgeois,  rapporteur. – Madam President, colleagues, Commissioner, if the EU wants to play its role as a global actor, it has to promote rules—based trade and show by example that trade agreements deliver, bring peoples together and raise the standards worldwide on safety of labour, sustainable development goals and human rights. In these geopolitically unstable times, more than ever we have the duty to diversify our supply chains and open up new markets. 
Colleagues, nine years after negotiations were suspended, the political leaders of both the EU and India agreed last year in May to resume negotiations for a balanced, ambitious, comprehensive and mutually—beneficial trade agreement, a separate negotiation on a standalone investment protection agreement and another agreement on geographical indications. This report confirms this approach. 
An agreement with India will be favourable for economic reasons as the untapped potential is huge. With its 1.3 billion inhabitants, India is the largest democracy in the world and a solid alternative for an EU that wants to diversify its supply chains. Although in recent years the EU has become India’s leading trade partner, figures show that the potential in economic cooperation with India remains mainly untapped. India is one out of the EU’s four strategic partners within the European—Indo-Pacific strategy. Therefore, the agreement is also of geopolitical importance. 
Dear colleagues, in this own—initiative report, the European Parliament gives its full support to the negotiations, based on the current mandate. MEPs also firmly welcome the establishment of a Trade and Technology Council with India that should be launched by the end of this year under the Czech Presidency. We have listed the following positive priorities: a comprehensive free trade agreement with a dedicated chapter on SMEs on digital trade and raw materials, and an ambitious and enforceable TSD chapter aligned with the Paris Agreement. We encourage the negotiators to touch upon the longstanding market access irritants both across governance levels and sectors, with the comprehensive elimination of tariffs and quotas on a reciprocal basis, while paying attention to sensitive products and ensuring that reductions will not be compensated by an increase in domestic taxes and levies; a standalone investment protection agreement with a dedicated EU—India Investment Court system, with a view to the founding of the Multilateral Investment Court; a robust chapter on public procurement applicable at all levels of governance and a prohibition of certain discriminatory bi—national practices; an agreement on the establishment of a bilateral ex-ante and ex-post consultation platform between the EU and India, designed to facilitate discussions or consultations in advance of any new measure that could negatively affect trade or investment; and, finally, we propose – following the good experience we have had in the FTA with Vietnam – the establishment of a parliamentary joint committee to allow parliamentary oversight. 
Colleagues, I conclude that, without any doubt, challenging negotiations await. However, not only the EU but also India and the world have changed. In all contacts with our Indian partners we have clearly understood the political will to succeed. I hope that negotiations can succeed and that this parliament will be able to give its consent in the current mandate. We therefore need to grab this opportunity to strengthen EU—India ties with both hands. 
Finally, I would like to thank my entire colleagues for the good cooperation, and I hope for the approval of my report with a broad majority tomorrow. 
"
Geert BOURGEOIS,2022-06-09,NL,The call for a Convention for the revision of the Treaties (debate),https://www.europarl.europa.eu/doceo/document/CRE-9-2022-06-09-INT-4-029-0000_NL.html,"  Geert Bourgeois (ECR).   – Voorzitter, wij zijn voorstander van een van onderen uit opgebouwde Europese Unie en werken samen als dat meerwaarde oplevert. We willen evenzeer meer eerbied voor de subsidiariteit. De Europese Unie is gebouwd op een representatieve democratie. 
Commissaris, u hebt geen stem gegeven aan de burger, maar aan enkele honderden burgers. Alle burgers moeten gelijk worden behandeld en dit kan alleen als zij hun stemrecht kunnen uitoefenen. Er is naar onze mening dan ook geen verdragswijziging nodig. Dit zou immers een vlucht vooruit zijn, weg van de problemen die nu moeten worden aangepakt.
De Europese Unie moet zorgen voor groei en moet werkgelegenheid scheppen, veel meer investeren in innovatie, de grenzen beschermen en ambities hebben om handelsverdragen te sluiten. Binnen de bestaande verdragen ligt zoveel braakliggend terrein, maar deze paden worden niet betreden.
De aanpak van de recente crisissen heeft bewezen dat het Verdrag van Lissabon dit allemaal toelaat en niet alleen toekomstbestendig is, maar ook zeer flexibel.
(De spreker aanvaardt een “blauwe kaart”-reactie)
"
Geert BOURGEOIS,2022-06-09,NL,The call for a Convention for the revision of the Treaties (debate),https://www.europarl.europa.eu/doceo/document/CRE-9-2022-06-09-INT-4-031-0000_NL.html,"  Geert Bourgeois (ECR),  “blauwe kaart”-antwoord. – Ik ben ervan overtuigd dat de EU wel degelijk een migratiebeleid kan en moet voeren binnen de bestaande verdragen.
De handelsverdragen zijn een volledige bevoegdheid van de Europese Unie. De investeringsbeschermingsverdragen zijn een gemengde bevoegdheid, omdat daarbij bevoegdheden worden overdragen door de lidstaten, te weten de justitiële bevoegdheid. Handelsverdragen zijn echter een volledige bevoegdheid die niet door de Unie wordt uitgeput. Het Franse voorzitterschap van de Raad was op dit vlak dan ook een zeer grote ontgoocheling. Er bestaat in deze periode slechts één handelsverdrag, te weten met Vietnam.
We moeten onze bevoegdheden uitputten, resultaten boeken en meerwaarde voor de burgers tot stand brengen. Dit kan allemaal binnen het Verdrag van Lissabon.
"
Geert BOURGEOIS,2022-06-09,NL,A new trade instrument to ban products made by forced labour (debate),https://www.europarl.europa.eu/doceo/document/CRE-9-2022-06-09-INT-4-098-0000_NL.html,"  Geert Bourgeois,  namens de ECR-Fractie. – Voorzitter, we zijn het erover eens dat dwangarbeid een van de zwaarste inbreuken op de mensenrechten is. Voorzitter Lange liet al weten dat naar schatting 25 miljoen mensen wereldwijd het slachtoffer zijn van dwangarbeid. Het is aan ons om de invoer van producten die met dwangarbeid zijn vervaardigd, aan te pakken. Zulke producten horen namelijk niet thuis op onze interne markt en in de schappen van onze winkels.
Deze regelgeving had wat ons betreft beter kunnen worden opgenomen in de regelgeving inzake zorgvuldigheid. Die laat echter op zich wachten. Bijgevolg wordt, naar het model van de Verenigde Staten, gekozen voor een invoerverbod.
Ik heb daar een aantal bedenkingen bij: ten eerste zullen er 27 douaneautoriteiten optreden en moeten we er daarom waakzaam voor zijn dat malafide invoerders niet kiezen voor de zwakste schakel van die 27. Voorts zal er internationale samenwerking nodig zijn, waarbij we naar de Verenigde Staten moeten kijken. Deze samenwerking moet verder gaan dan het tegengaan van malafide invoer. We moeten kortweg proberen dwangarbeid wereldwijd aan te pakken. Ten slotte wil ik bijzondere aandacht vragen voor de administratieve lasten, zeker voor de kmo’s, die niet in staat zullen zijn de hele toeleveringsketen te bewaken, en wil ik pleiten voor samenhang in de desbetreffende regelgeving, wanneer deze wordt vastgesteld.
"
Geert BOURGEOIS,2022-06-08,EN,Conclusions of the special European Council meeting of 30-31 May 2022 (debate),https://www.europarl.europa.eu/doceo/document/CRE-9-2022-06-08-INT-3-047-0000_EN.html,"  Geert Bourgeois (ECR).   – Mr President, as my colleague Johan Van Overtveldt writes today in Politico, we have to be prepared for the reconstruction of Ukraine. So this will provoke a very, very huge cost. Vice-President Dombrovskis argued for the aggressor—pays principle. My question is, is there a decision on this principle? I agree with him. Is it possible to use the confiscated money – around USD 600 billion – and is there a legal fundament for it?
"
Geert BOURGEOIS,2022-04-06,NL,Data Governance Act (debate),https://www.europarl.europa.eu/doceo/document/CRE-9-2022-04-06-INT-3-103-0000_NL.html,"  Geert Bourgeois (ECR).   – Voorzitter, commissaris, collega’s, ik hoor onze ondernemers al tien jaar klagen over het gebrek aan data. Onze achterstand tegenover de Verenigde Staten en China inzake toegankelijke data is inderdaad gigantisch. Dit is nefast voor ons ondernemerschap, voor onderzoek, voor innovatie, voor ons concurrentievermogen, voor onze welvaart én voor onze Europese waarden. In die zin heeft de Europese Unie dus behoefte aan een data-economie. Deze verordening is een stap in de goede richting. Mijn dank en felicitaties gaan naar de rapporteur en allen die eraan meegewerkt hebben. 
De EU moet op dat elan doorgaan, met respect voor onze privacy, maar ook zonder enige zweem van protectionisme. In die zin ben ik blij met het nieuwe principeakkoord met de Verenigde Staten, om te komen tot trans-Atlantische gegevensoverdracht. We moeten komen tot een brede digitale samenwerking met de Verenigde Staten. Dat zal van uitzonderlijk belang zijn voor de groei van onze kmo’s, maar met gedeelde waarden en met een tegengewicht voor China en Rusland.
"
Geert BOURGEOIS,2022-02-15,NL,Tackling non-tariff and non-tax barriers in the single market (debate),https://www.europarl.europa.eu/doceo/document/CRE-9-2022-02-15-INT-2-340-0000_NL.html,"  Geert Bourgeois (ECR).   – Voorzitter, de eengemaakte markt is de voornaamste bron van welvaart in de EU. Een gebrek aan toegang tot de eengemaakte markt zou het bruto nationaal product van mijn land met maar liefst achttien procent doen dalen. In het verslag wordt dan ook terecht gepleit voor de voltooiing van de eengemaakte markt. Uit recente studies is gebleken dat dit een stijging van ons gezamenlijk nationaal product van negen procent zou opleveren. De winst ligt dus voor het grijpen.
Helaas neemt het protectionisme toe en verkopen steeds meer detailhandelaren uitsluitend producten uit eigen land. Dit verplicht bedrijven hun productie te verhuizen en ondergraaft het vertrouwen in de Europese Unie. Deze feitelijke belemmeringen worden dan ook terecht in het verslag aangekaart. Ik wil de Commissie daarom nogmaals oproepen om hier krachtig tegen op te treden.
"
Geert BOURGEOIS,2022-01-19,NL,Digital Services Act (continuation of debate),https://www.europarl.europa.eu/doceo/document/CRE-9-2022-01-19-INT-3-153-0000_NL.html,"  Geert Bourgeois (ECR).   – Voorzitter, er zit veel goeds in de wet inzake digitale diensten. Er komt grotere transparantie, er is een betere bescherming voor de consument en er komen uniforme regels voor de digitale interne markt. Maar ik maak me grote zorgen over de uitingsvrijheid, een grondrecht. Elke uitzondering daarop moet beperkt zijn en het is onaanvaardbaar dat enkele machtige private spelers eigenmachtig het maatschappelijk debat mogen censureren, dat blinde algoritmes burgers monddood kunnen maken.
De grote internetplatformen zijn de post en de brievenbussen van de eenentwintigste eeuw en hun moet een universele dienstverplichting opgelegd worden. Iedereen moet het recht hebben om boodschappen te plaatsen en boodschappen te ontvangen. En de grote platformen zouden enkel welomschreven, manifest illegale inhoud mogen verwijderen. Elke andere discussie over de vrije meningsuiting komt in een rechtsstaat toe aan de rechter.
Ik kom uit een lidstaat waar de grondwet censuur verbiedt. Laat dit een leidraad zijn voor de Europese Unie.
"
Geert BOURGEOIS,2021-12-16,NL,Barriers to the free movement of goods (debate),https://www.europarl.europa.eu/doceo/document/CRE-9-2021-12-16-INT-4-155-0000_NL.html,"  Geert Bourgeois,  namens de ECR-Fractie. – Voorzitter, ik herinner me nog heel goed de grote problemen met de van lidstaat tot lidstaat verschillende productnormen. Er was altijd wel een schroefje, een boutje, een moertje dat botste op een andere norm van een andere lidstaat, waardoor producten niet of heel moeilijk de grens over konden. Gelukkig maakte de interne markt hier een einde aan.
De interne markt is een zegen voor onze opwaartse sociale convergentie, voor de interne vrijhandel, voor jobs en voor welvaart. Maar vandaag worden de binnengrenzen de facto opnieuw gesloten voor een aantal goederen. Steeds meer winkels verkopen alleen producten gefabriceerd in eigen land, met grote labels “produit de” of “made in”. Ik ken producenten die verplicht werden om hun productie te verhuizen naar een andere lidstaat, hoewel ze in eigen land voldoende productiecapaciteit hadden. Uiteraard is de korte keten een goede zaak, maar wat ik aan de kaak stel, is puur protectionisme. Dit haalt onze interne markt onderuit.
Ik heb de Commissie al herhaaldelijk gewezen op dit feitelijk protectionisme en ik vraag de Commissie opnieuw om een verslag op te stellen over deze feitelijke belemmeringen, en de verdieping van de interne markt bovenaan haar agenda te plaatsen.
"
Geert BOURGEOIS,2021-12-14,NL,Digital Markets Act (debate),https://www.europarl.europa.eu/doceo/document/CRE-9-2021-12-14-INT-2-046-0000_NL.html,"  Geert Bourgeois (ECR).   – Voorzitter, ik steun het onderhandelingsmandaat voor de digitalemarktenwet. De almacht van de Big Tech verhindert momenteel de eerlijke concurrentie op onze interne markt, ontneemt onze kmo’s groeikansen of doet ze zelfs helemaal verdwijnen, en dat gaat ten koste van onze innovatieve kracht.
Het is duidelijk dat de huidige mededingingsregels niet voldoen om een eerlijk speelveld te creëren op onze interne digitale markt. Daarom moet onze regelgeving inderdaad proactiever worden, rekening houdend met de digitale snelheid. Maar onze regelgeving mag niet protectionistisch worden. De VS is en blijft een belangrijke partner om samen wereldwijd de digitale standaarden te zetten, gelet op het oprukkende China. Ook mogen we de werking van de Trade and Technology Council niet beschadigen.
"
Geert BOURGEOIS,2021-11-23,NL,"Multilateral negotiations in view of the 12th WTO Ministerial Conference in Geneva, 30 November to 3 December 2021 (debate)",https://www.europarl.europa.eu/doceo/document/CRE-9-2021-11-23-INT-2-251-0000_NL.html,"  Geert Bourgeois,  namens de ECR-Fractie. – Voorzitter, vicevoorzitter, geachte collega's, ik ben een overtuigd voorstander van faire, op regels gebaseerde vrijhandel. Dit zorgt voor welvaart, hoogwaardige jobs, ontwikkeling en stabiliteit. Daarvoor hebben we een multilaterale regelgever en scheidsrechter nodig, maar helaas zit de Wereldhandelsorganisatie vandaag in een diepe crisis. Ze slaagt er niet in om akkoorden te sluiten. De regels zijn niet aangepast aan de digitale wereld en de geschillenbeslechting is geblokkeerd. 
In het licht daarvan en om tot een oplossing te komen, kunnen wij steun geven aan de hoofdlijnen van deze resolutie. In de eerste plaats moet er een einde komen aan schadelijke visserijsubsidies. Ten tweede willen we vooruitgang inzake duurzame en digitale handel. Ten slotte wensen we de oprichting van een werkgroep met een helder mandaat voor een WTO-hervorming door deblokkering van de geschillenbeslechting, door mogelijkheden voor multilaterale akkoorden tussen voortrekkers en door een correct onderscheid tussen ontwikkelde en ontwikkelingslanden. Laat ons daarvoor samenwerken met de Verenigde Staten en andere gelijkgestemde democratische landen. 
Toch kan mijn fractie de resolutie niet onverdeeld goedkeuren. Wij betreuren de passage over de opheffing van patenten voor vaccins. Dit fnuikt innovatief onderzoek en ontwikkeling terwijl dat nu precies de hefbomen zijn voor onze toekomstige welvaart. Wat we nodig hebben zijn een drastische verhoging van de productiemogelijkheden en gratis levering via Covax en/of tegen productiekosten. Ik hoop dat de positieve voorstellen van de Commissie ons in staat stellen om in Genève tot een akkoord te komen. 
"
Geert BOURGEOIS,2021-11-11,NL,The outcome of the EU-US Trade and Technology Council (TTC) (debate),https://www.europarl.europa.eu/doceo/document/CRE-9-2021-11-11-INT-2-015-0000_NL.html,"  Geert Bourgeois,  namens de ECR-Fractie. – Voorzitter, ik ben zeer ingenomen met de resultaten van de eerste bijeenkomst van de Handels- en Technologieraad EU-VS en wil de Commissie hier dan ook uitdrukkelijk mee feliciteren.
Ik ben een fervent voorstander van de Handels- en Technologieraad: we moeten ernaar streven om als EU en VS samen de mondiale standaarden te zetten. Dit is een grote uitdaging. De Chinese standaardisering is momenteel in volle opmars. Als wij de toon niet zetten, zullen andere machten dat doen. Mijnheer Dombrovskis, dit moet inderdaad gebeuren vanuit onze gedeelde waarden en dat zal niet altijd even makkelijk zijn. We hebben enerzijds immers de VS, die een enorme voorsprong heeft op het gebied van gegevens en bovendien beschikt over een eengemaakte kapitaalmarkt, en waar nauwelijks regelgeving bestaat en veel ruimte is om te experimenteren, en anderzijds de EU, die niet alleen kampt met een grote achterstand, maar bovendien de neiging heeft te veel te willen regelen. De Commissie moet daarom stimulerende regelgeving vaststellen zonder onnodige belemmeringen.
Voorts sluit ik me aan bij het streven van mijnheer Dombrovskis naar een intenser partnerschap. We moeten alle problemen op tafel leggen: de protectionistische “Buy American Act”, de “Jones Act” en ook de dreigende heffingen op elektrische voertuigen. Een duurzaam partnerschap moet stoelen op openheid en gelijkwaardigheid.
Ten slotte wil ik oproepen om verder te gaan dan de wetgevingsdialoog en de totstandkoming van een echte trans-Atlantische parlementaire coöperatie na te streven.
"
Geert BOURGEOIS,2021-10-20,NL,Preparation of the European Council meeting of 21-22 October 2021 (debate),https://www.europarl.europa.eu/doceo/document/CRE-9-2021-10-20-INT-3-050-0000_NL.html,"  Geert Bourgeois (ECR).   – Voorzitter, collega’s, ik heb hier al herhaaldelijk gewezen op de achterstand van de Europese Unie inzake digitalisering, investeringen in bijvoorbeeld artificiële intelligentie. In 2020 vond meer dan 80 procent van die investeringen in de Verenigde Staten en in China plaats. In de Europese Unie slechts 4 procent, amper 4 procent. 
U moet dus dringend de omslag maken naar een budget voor de 21ste eeuw, met meer investeringen in onderzoek en ontwikkeling. Verder is samenwerking met de Verenigde Staten cruciaal. De Handels- en Technologieraad (TTC) moet tot resultaten komen inzake regelgeving op het gebied van data. Wij moeten de ambitie hebben om wereldwijd de standaarden te zetten, een TTC-effect te creëren. 
Tot slot regelgeving: ja, maar die moet de markt stimuleren. Die mag de markt niet afremmen. Wij moeten onze starters kansen geven. We moeten veel meer groeibedrijven hebben. Wij hebben geen enkel Europees bedrijf in de wereldwijde top 15 van digitale bedrijven.
"
Geert BOURGEOIS,2021-10-05,NL,The future of EU-US relations (debate),https://www.europarl.europa.eu/doceo/document/CRE-9-2021-10-05-INT-2-041-0000_NL.html,"  Geert Bourgeois (ECR).   – Voorzitter, wij verwelkomen de eerste principiële afspraken van de top van de Raad voor handel en technologie. Het is goed dat die kon plaatsvinden in niet zulke evidente omstandigheden.
De Verenigde Staten blijven onze belangrijkste partner. Eerst moeten echter de fricties weggewerkt worden, zoals de heffingen op aluminium en staal en zoals de onvolkomen toegang van onze bedrijven tot de Amerikaanse markt en de overheidsopdrachten. We moeten ook werk maken van een afspraak inzake een koolstofgrensheffing.
De Verenigde Staten moeten nu ook eens duidelijk maken of ze samen met ons en met andere partners werk willen maken van de redding en de modernisering van de Wereldhandelsorganisatie. Tot slot hopen wij echt dat er een akkoord tot stand komt over de nieuwe economie met gezamenlijke standaarden voor artificiële intelligentie.
"
Geert BOURGEOIS,2021-09-15,NL,State of the Union (debate),https://www.europarl.europa.eu/doceo/document/CRE-9-2021-09-15-INT-3-051-0000_NL.html,"  Geert Bourgeois (ECR).   – Voorzitter, Commissievoorzitter, u zet heel terecht in op veerkracht, meer investeringen, structurele hervormingen en 5G, maar de hele interne markt moet voltooid worden met een heel grote zorg voor onze kmo's. Plaats subsidiariteit en verscheidenheid in het hart van uw beleid. Ik hoorde er helaas opnieuw niets over. 
De EU moet haar burgers en haar jobs beschermen. Prima dus dat u sterk inzet op cyberveiligheid, maar we hebben dringend een sluitend migratiepact nodig. We hebben ook dringend instrumenten nodig om dumping tegen te gaan. 
Tot slot vraag ik nog meer ambitie voor de EU als wereldspeler. Wij moeten de motor zijn van het multilateralisme. We moeten meer vrijhandelsverdragen sluiten en we moeten wereldwijd de actor van vrede en stabiliteit zijn. 
"
Geert BOURGEOIS,2021-07-06,NL,Presentation of the programme of activities of the Slovenian Presidency (debate),https://www.europarl.europa.eu/doceo/document/CRE-9-2021-07-06-INT-2-030-0000_NL.html,"  Geert Bourgeois (ECR).   – Voorzitter, ik vraag het Sloveense voorzitterschap om verder te gaan op het elan van Portugal inzake handelsbetrekkingen. 
De positieve resultaten van de EU-VS-top moeten uitgewerkt worden. Slovenië heeft naam en faam inzake artificiële intelligentie en is dus uitstekend geplaatst om de raad voor technologie op te starten. 
Er moet ook een duurzame oplossing komen voor de staal- en aluminiumtarieven. 
Verder reken ik erop dat onder dit voorzitterschap aan de Commissie een onderhandelingsmandaat verleend wordt om tot een afzonderlijk handels- en investeringsakkoord te komen met onze strategische partner India, en dit na acht jaar impasse. 
Tot slot moet het internationale handelssysteem van de WTO weer op de sporen gezet worden, en dus moeten er concrete resultaten geboekt worden op de twaalfde Ministeriële Conferentie. 
Het is tijd voor resultaten!
"
Geert BOURGEOIS,2021-06-23,NL,Preparation of the European Council meeting of 24-25 June 2021 – Relaunch of the Malta Declaration and the use of an effective solidarity mechanism (debate),https://www.europarl.europa.eu/doceo/document/CRE-9-2021-06-23-INT-1-059-0000_NL.html,"  Geert Bourgeois (ECR).   – Voorzitter, mijnheer de commissaris, mevrouw de staatssecretaris, de Europese Unie moet een sluitend migratiebeleid voeren om haar burgers te beschermen, om Schengen en het vrij verkeer van personen overeind te houden. 
Wij mogen ons niet laten chanteren door landen die massale migratiestromen willen gebruiken om ons onder druk te zetten. 
Wij appreciëren het dat Turkije miljoenen Syrische vluchtelingen opvangt. Maar, collega’s, we kunnen er niet omheen dat Turkije ver afgegleden is van de lekenstaat van Kemal Atatürk, ook van de rechtsstaat, en op ongeziene wijze de Koerdische minderheid onderdrukt. 
Vandaar uiteraard geen toetreding van Turkije tot de EU, maar ook geen opwaardering van het bestaande douane-unieverdrag, wél technische verbeteringen van het douane-unieverdrag dat we momenteel hebben.
"
Geert BOURGEOIS,2021-06-09,NL,Preparation of the G7 summit of 11-13 June and the EU-US Summit (debate),https://www.europarl.europa.eu/doceo/document/CRE-9-2021-06-09-INT-3-055-0000_NL.html,"  Geert Bourgeois,  namens de ECR-Fractie. – Voorzitter, na jaren van trans-Atlantische spanningen zijn de verwachtingen voor de EU-VS-top heel hooggespannen. Er zijn in korte tijd met de Biden-administratie goede zaken gebeurd. Ik denk aan de wapenstilstand in de tarievenoorlog. Hopelijk volgt er ook een akkoord, meneer de commissaris. Maar ik denk ook aan het principeakkoord binnen de G7 voor een mondiale minimumbelasting voor de vennootschappen, een akkoord dat ik verwelkom, maar de modaliteiten zullen uiterst belangrijk zijn.
Laten we van deze periode gebruikmaken om als gelijkgezinden en gelijkwaardigen een nieuwe dynamiek te ontwikkelen. Om te beginnen door het multilateralisme te herstellen met de redding en de hervorming van de Wereldhandelsorganisatie. Ten tweede moeten onze economieën, die gezamenlijk de grootste zijn van de wereld, daarvan gebruikmaken om wereldwijd de standaarden te zetten.
Maar ook bilateraal ligt er werk op de plank. Om te beginnen de oprichting van de Raad voor handel en technologie voor gezamenlijke afspraken. Ten tweede een China-strategie ontwikkelen met de VS. En ten derde meewerken aan de top van de democratische landen.
Ik druk tot slot de hoop uit dat dit Parlement komt tot een institutionele samenwerking met het Congres.
"
Geert BOURGEOIS,2021-06-07,NL,State of the SMEs Union – Implementation of better regulation agenda / Reduction target for administrative burden (continuation of debate),https://www.europarl.europa.eu/doceo/document/CRE-9-2021-06-07-INT-1-051-0000_NL.html,"  Geert Bourgeois (ECR).   – Voorzitter, in grote lidstaten verkoopt de retailsector meer en meer alleen nog producten uit eigen land. Vlaamse kmo’s moeten bijvoorbeeld noodgedwongen productie verhuizen naar Frankrijk. Dit is onaanvaardbaar, feitelijk protectionisme dat ons kroonjuweel de interne markt kapot maakt. Ik herhaal mijn verzoek aan de Commissie om hiertegen op te treden. Verder vraag ik een veel, veel sterker ondersteuningsbeleid voor onze kmo's. Er moet zo snel mogelijk een eengemaakte kapitaal- en digitale markt komen, en meer steun voor onze kmo's om deel te nemen aan onderzoeksprogramma's en om hun intellectuele eigendomsrechten te beschermen. En tot slot moet in elk vrijhandelsverdrag een kmo-hoofdstuk worden opgenomen dat gemonitord en gehandhaafd wordt.
"
Geert BOURGEOIS,2021-05-19,NL,"Meeting the Global COVID-19 challenge: effects of waiver of the WTO TRIPS agreement on COVID-19 vaccines, treatment, equipment and increasing production and manufacturing capacity in developing countries (debate)",https://www.europarl.europa.eu/doceo/document/CRE-9-2021-05-19-INT-3-015-0000_NL.html,"  Geert Bourgeois,  namens de ECR-Fractie. – Voorzitter, de opheffing van patenten is een goedbedoeld maar ondoordacht idee om ontwikkelingslanden te helpen. Concurrerend onderzoek stelt ons immers in staat razendsnel goedwerkende en doeltreffende vaccins te ontwikkelen die ook voor de toekomst veelbelovend zijn.
Het intellectuele-eigendomsrecht is de vrucht van jarenlang intensief onderzoek en dure inspanningen en zorgt voor tienduizenden banen, waarvan vele op het gebied van onderzoek en ontwikkeling.
Er is geen bewijs dat de opheffing van patenten tot snellere, hogere productie en een hogere vaccinatiegraad zal leiden. De productie van vaccins is een uiterst ingewikkelde kwestie. De productie en kwaliteitscontrole alleen zouden zo veel tijd in beslag nemen dat er geen verlichting meer zou kunnen worden gebracht in 2021.
De oplossing ligt in het drastisch verhogen van onze productie. De productie van dit jaar alleen, van tien tot elf miljard doses, zou in dit verband al volstaan, maar optimisten verwachten in 2022 zelfs overschotten.
In het Westen zijn ruim tien doses per volwassene besteld. Desalniettemin is de EU de enige die vaccins uitvoert. De grote productiehoeveelheden zullen tegen kostprijs of gratis naar ontwikkelingslanden moeten worden uitgevoerd. Uiteraard moeten daarvoor licenties worden verleend en kan in voorkomend geval een beroep worden gedaan op de bestaande regelgeving inzake dwanglicenties. Daarmee zijn de vaccins echter nog niet toegediend.
Ik roep de Raad en de Commissie daarom op zo snel mogelijk afspraken te maken met de landen van het Westen, niet alleen om de overtollige vaccins zo snel mogelijk naar ontwikkelingslanden uit te voeren, maar ook om op grote schaal menselijke en logistieke steun te verlenen voor de toediening van de vaccins in landen die zelf niet over de nodige middelen beschikken.
"
Geert BOURGEOIS,2021-05-18,NL,Revised industrial strategy for Europe (debate),https://www.europarl.europa.eu/doceo/document/CRE-9-2021-05-18-INT-2-036-0000_NL.html,"  Geert Bourgeois (ECR).   – Voorzitter, commissaris, de pandemie heeft inderdaad onze kwetsbaarheid aangetoond en het antwoord is niet protectionisme, laat staan colbertisme, maar open strategische autonomie, zoals u terecht beklemtoond heeft. De EU moet echter veel meer investeren in onze toekomstige welvaart. Het budget voor onderzoek en ontwikkeling, voor technologie, voor infrastructuur moet fors omhoog.
Tot slot, met betrekking tot de geplande investeringen in de productie van halfgeleiders en chips, wil ik erop wijzen dat experts waarschuwen voor de hoge instapdrempels en voor de zeer lange investeringscyclus. Ook hier moet de EU investeren, focussen op onderzoek en ontwikkeling van halfgeleiders. Daar ligt onze troefkaart.
"
Geert BOURGEOIS,2021-04-27,NL,The EU-UK Trade and Cooperation Agreement - The outcome of EU-UK negotiations (debate),https://www.europarl.europa.eu/doceo/document/CRE-9-2021-04-27-INT-2-025-0000_NL.html,"  Geert Bourgeois (ECR).   – Voorzitter, mevrouw de voorzitter van de Commissie, mevrouw de minister, mijnheer de vicevoorzitter, cher Michel, geachte collega’s, de brexit blijft een historische gebeurtenis – hopelijk zonder enige navolging – die ik nog steeds diep blijf betreuren. Het is een verhaal met enkel verliezers en bijna vijf jaar na het referendum en na een moeizaam proces van onderhandelingen – op een schitterende manier geleid door Michel Barnier – komt er met voorliggend akkoord een einde aan de grote rechtsonzekerheid voor onze burgers, voor onze bedrijven en ook voor onze welvaart. 
Een no-dealscenario wordt gelukkig vermeden op die manier. We hebben in dit akkoord afspraken gemaakt die de basis vormen voor onze toekomstige relatie en die moeten dus ook worden nagekomen. Pacta sunt servanda. Maar daarmee is het werk nog niet gedaan. De conflicten van de voorbije weken bewijzen dat deze deal geen done deal is. In het belang van burgers en bedrijven aan weerszijden van het kanaal moeten we blijven streven naar pragmatische oplossingen die de integriteit van onze eengemaakte Europese markt bewaren, maar die ook het Goede Vrijdagakkoord beschermen, behouden en die werk maken van een toekomstige goede relatie, een goed partnerschap met onze Britse vrienden.
Op korte termijn moedig ik de Europese Commissie en de Britse regering aan om nu samen snel werk te maken van de overeengekomen douanecontroles en die controles in Noord-Ierland ook zo efficiënt mogelijk te handhaven. En ik ben tevreden, mevrouw de voorzitter, met het engagement dat u ter zake zopas hebt uitgesproken. Niet alleen kan een vlottere douaneafhandeling, maar hopelijk ook afspraken over fytosanitaire controles, mede de lont uit het Noord-Ierse kruitvat halen en de situatie de-escaleren, maar ook het algemene goederenvervoer is erbij gebaat. En met het oog op dat laatste raad ik de Commissie aan om de volgende aanbevelingen over te nemen:
- ten eerste een meer doorgedreven digitalisering van de douanecontroles met gedeelde data,
- ten tweede gebruikmaken van een systeem van trusted economic operators, waardoor bedrijven die veel exporteren, die voldoen aan bepaalde veiligheidsnormen, slechts steekproefsgewijs met controle te maken krijgen,
- voorafgaande inklaring (pre-clearance), zodat we green lanes kunnen creëren, en
- tot slot, de best mogelijke tools ter ondersteuning van onze kmo’s.
Maar het vertrek van onze Britse vrienden is niet louter een economisch verlies. Onder het motto “beter een goede buur dan een verre vriend” is het in ons beider belang om de samenwerking voort te zetten en zelfs te versterken. Inderdaad, Michel Barnier, er is meer dat ons bindt dan wat ons verdeelt, en dat niet het minst in domeinen als veiligheid, migratie, grensbeheer, transport, onderzoek en ontwikkeling, buitenlands beleid, de Noordzee, onderwijs. Laat ons ook samenwerken met deze devolved nations die vragende partij zijn om uitvoering te blijven geven aan Erasmus+. 
Laat ons ook lessen trekken uit deze exit. Ik verzet mij tegen elke vorm van gigantisme. Méér Europa is niet altijd de oplossing voor elk probleem, wel het streven naar een betere Europese Unie. De EU moet een uniek, sterk samenwerkingsverband blijven tussen lid- en deelstaten die hun identiteit bewaren, die beslissen wat ze wél en wat ze niet samen doen. De EU mag nooit uitgroeien tot een superstaat boven de hoofden van de Europese volkeren. Dit staat haaks op de basisbeginselen van subsidiariteit en eenheid in verscheidenheid. Ons motto moet zijn: “samenwerken als dat meerwaarde oplevert”, kijken naar gedeelde uitdagingen van de lidstaten, gebaseerd op schaalvoordelen, gebaseerd op toegevoegde waarde, door in te zetten op verdieping van de interne markt, meer handelsverdragen, meer onderzoek en ontwikkeling en betere bescherming van onze grenzen.
Laat ons nu naar de toekomst kijken, maar niet zonder eerst een groot woord van dank uit te spreken aan David McAllister, aan de rapporteurs, aan vicevoorzitter Šefčovič voor zijn aanpak en goede dialoog met het Parlement, maar vooral aan Michel Barnier, die op een onnavolgbare manier uitvoering gegeven heeft aan een aartsmoeilijke opdracht. Wat ons betreft wordt hier goedkeuring aan gegeven en zal ook de bijgaande resolutie worden goedgekeurd.
"
Geert BOURGEOIS,2021-03-25,NL,"Control of exports, brokering, technical assistance, transit and transfer of dual-use (debate)",https://www.europarl.europa.eu/doceo/document/CRE-9-2021-03-25-INT-2-182-0000_NL.html,"  Geert Bourgeois,  namens de ECR-Fractie. – Voorzitter, vicevoorzitter, wij steunen het akkoord over de exportcontrole inzake producten voor tweeërlei gebruik. Onze dank gaat naar de rapporteur en we drukken ook onze bijzondere waardering uit voor Bernd Lange, die in dezen een zeer bepalende rol heeft gespeeld.
De nieuwe criteria in deze herschikte verordening zorgen voor meer harmonisering van standaarden en procedures, voor een betere coördinatie en informatiedoorstroming tussen de lidstaten en voor een verhoogde transparantie. Nieuw is dat de verordening ook een autonome controle op schending van mensenrechten inzake export van cyberbewakingstechnologie mogelijk maakt. We kunnen inderdaad niet langer tolereren dat schendingen van mensenrechten en onderdrukking van bevolkingsgroepen gebeuren met gebruik van Europese hightech producten. In dit verband wordt mij gezegd dat uitgerekend in dit Parlement camera's hangen van een Chinees bedrijf dat bewakingstechnologie zou leveren voor de fameuze Chinese strafkampen. Als dat klopt is dit wel bijzonder cynisch en ook bijzonder inconsequent.
Vicevoorzitter, u wacht de taak om een gebalanceerde uitvoering te geven aan de nieuwe verordening door het versterken van het concurrentievermogen van de EU, het vermijden van onnodige administratieve rompslomp voor onze bedrijven, het waarborgen van onze veiligheidsbelangen, het hanteren van hoge ethische standaarden en het bevorderen van de mensenrechten.
"
Geert BOURGEOIS,2021-03-08,NL,A WTO-compatible EU carbon border adjustment mechanism (continuation of debate),https://www.europarl.europa.eu/doceo/document/CRE-9-2021-03-08-INT-1-069-0000_NL.html,"  Geert Bourgeois (ECR).   – Voorzitter, een ambitieus klimaatbeleid, waar wij voorstander van zijn, moet altijd rekening houden met de concurrentiekracht van onze bedrijven, met het behoud van onze jobs en met de portemonnee van de burger. Denk aan de gele hesjes. Een koolstofgrensheffing kan bijdragen aan de bescherming van onze bedrijven tegen koolstoflekkage. 
Maar wij vragen, meneer de commissaris, een zeer grondige impactbeoordeling van de diverse lidstaten, van de diverse sectoren, evenzeer van de koopkracht van de burger en van de bestaande handelsakkoorden. En de koolstofgrensheffing moet ingebed zijn in het beleidskader van de WTO. Zij mag niet protectionistisch zijn. 
Tot slot vragen wij u te spreken met de Verenigde Staten nu het mechanisme voor koolstofgrenscorrectie een prioriteit, of toch minstens een intentie schijnt te zijn van de nieuwe president. 
"
Geert BOURGEOIS,2021-03-08,NL,Corporate due diligence and corporate accountability (debate),https://www.europarl.europa.eu/doceo/document/CRE-9-2021-03-08-INT-1-121-0000_NL.html,"  Geert Bourgeois,  namens de ECR-Fractie. – Voorzitter, het is onze ethische plicht op te komen tegen de schending van mensenrechten en vóór milieuregels en goed bestuur. Onze bedrijven moeten transparant en zorgvuldig omgaan met de hele toeleveringsketen. Jammer genoeg hebben de vele vrijwillige initiatieven waaraan ik hulde wil brengen niet gezorgd voor afdoende resultaat. Dus moeten er dwingende regels komen. Maar mijnheer de commissaris, maak van onze bedrijven niet wereldwijd een schietschijf door omkering van de bewijslast. Wentel de verantwoordelijkheden van de lokale besturen niet af op onze bedrijven. Leg onze kmo’s geen dure, zware, niet na te komen verplichtingen op. Ik vraag u dan ook om een grondige effectbeoordeling voor onze grote bedrijven. Eenduidige inspanningsverbintenissen zonder omkering van de bewijslast en steun van onze kmo’s met een steunpunt, eerder dan met maatregelen die hun internationalisering belemmeren. 
"
Geert BOURGEOIS,2021-02-10,NL,The state of play of the EU’s COVID-19 Vaccination Strategy (debate),https://www.europarl.europa.eu/doceo/document/CRE-9-2021-02-10-INT-3-051-0000_NL.html,"  Geert Bourgeois (ECR).   – Voorzitter, ik ben inmiddels ruim anderhalf jaar lid van dit Parlement en ik heb hiervoor 25 jaar ervaring opgedaan bij diverse andere parlementen. Ik heb nog nooit zo een gebrekkig controlerecht meegemaakt als hier.
Ik heb onmiddellijk om inzage verzocht van het contract met AstraZeneca. Dit verzoek is, nadat de antwoordtermijn meermaals werd uitgesteld, geweigerd. Ik heb willig beroep aangetekend bij de Commissie, maar ook daarop heb ik nooit antwoord gekregen. Het beroep dateert van 29 oktober en is inmiddels uiteraard door de feiten achterhaald, aangezien het contract door omstandigheden is bekendgemaakt.
Ik heb net als verscheidene collega’s diverse schriftelijke verzoeken ingediend om inzage van het vaccinaankoopbeleid en de vaccinatiestrategie van de Commissie. Ook deze hebben geen of teleurstellende antwoorden opgeleverd. 
Voorzitter Von der Leyen heeft gezegd dat vertrouwen stoelt op transparantie. Ik wil haar daarom vragen de volgende pertinente vragen te beantwoorden:
Zijn de geneesmiddelenproducenten slechts een inspanningsverbintenis aangegaan of zijn er afdwingbare afspraken gemaakt? Om welke hoeveelheden en leverdata gaat het daarbij?
Moeten de lidstaten de geneesmiddelenproducenten volledig vrijwaren van hun aansprakelijkheid?
In het licht van het uitvoerverbod en de nefaste, zij het tijdelijke, optrekking van een grens tussen Ierland en Noord-Ierland, waarmee het terugtrekkingsakkoord is geschonden: bevatten de contracten een prioriteitsclausule of een clausule betreffende de meest begunstigde natie, ten gunste van de EU? 
Hoe is de EU van plan de toevoer op te voeren nu het uitvoercontrolesysteem voor vertraging zorgt in de keten? Ik denk daarbij bijvoorbeeld aan het complexe project voor veelvoudige toevoer van Johnson & Johnson.
Hoe wil de Commissie tot slot zelf de inspanningsverbintenis naleven die zij met AstraZeneca is aangegaan en alle mogelijke inspanningen leveren om te helpen bij de productiemoeilijkheden, zoals contractueel is bepaald?
"
Geert BOURGEOIS,2021-02-10,NL,Democratic scrutiny of social media and the protection of fundamental rights (debate),https://www.europarl.europa.eu/doceo/document/CRE-9-2021-02-10-INT-3-166-0000_NL.html,"  Geert Bourgeois,  namens de ECR-Fractie. – Voorzitter, de wet inzake digitale diensten zal de digitale interne markt stimuleren, wat onder meer cruciaal is voor onze kmo’s. Het is goed dat we de almacht van de platformen aan banden willen leggen, maar het “notice and action”-systeem zal als gevolg van het mechanisme voor melding, kennis en aansprakelijkheid tot censuur leiden. De platformen zullen elk bericht door hun algoritme halen met als resultaat hyperpolitiek correcte censuur, zoals het geval was bij Facebook.
De EU moet de vrijheid van meningsuiting als uitgangspunt nemen aan deze platformen een universele dienstverplichting opleggen. De platformen zijn immers zowel de post als de brievenbussen van de eenentwintigste eeuw. De censuur moet worden beperkt tot een uitputtende reeks ernstige gevallen. Over de rest is het aan de rechter om te oordelen, zoals dat in een rechtsstaat hoort.
Ik kom uit een van de weinige landen waar censuur grondwettelijk verboden is. Laat dat ook de leidraad zijn voor de Europese Unie.
"
Geert BOURGEOIS,2021-01-20,NL,Presentation of the programme of activities of the Portuguese Presidency (debate),https://www.europarl.europa.eu/doceo/document/CRE-9-2021-01-20-INT-3-127-0000_NL.html,"  Geert Bourgeois (ECR).   – Voorzitter, mijnheer de eerste minister, Lissabon is één van mijn favoriete steden en bovendien stel ik vast dat u enkele goede klemtonen legt. U kiest resoluut voor multilateralisme en u zult daarin een medestander vinden bij Joe Biden, die het goede idee heeft om een top van de democratische landen te organiseren. Ik vraag u: zet op uw agenda ook een top van de EU en de Verenigde Staten. 
Succes ook met uw plannen voor nieuwe handelsverdragen, zeker in Midden- en Zuid-Amerika. Ik hoop dat u een draagvlak vindt voor Mercosur, met aanvullende engagementen voor duurzaamheid en bosbeheer. 
Ik vraag u ook om alles op alles te zetten om eindelijk tot een doorbraak te komen met India. Maak van die top een succes. Ik denk dat u op het Europees Parlement kunt rekenen. 
Ik ben veel terughoudender voor uw sociale top. Ik vraag u om de herverdelende bevoegdheden bij de lidstaten te houden. Respecteer de subsidiariteit om het vertrouwen in de Unie te behouden. 
"
Geert BOURGEOIS,2020-12-18,NL,Future Relations between the EU and the UK (continuation of debate),https://www.europarl.europa.eu/doceo/document/CRE-9-2020-12-18-INT-5-027-0000_NL.html,"  Geert Bourgeois (ECR).   – Voorzitter, ik wil beginnen met de vicevoorzitter te danken om het terugtrekkingsakkoord weer op de rails gekregen te hebben en om het operationeel te maken. Ik wil ook meneer Barnier en zijn onderhandelingsteam - hij heeft ons om begrijpelijke redenen moeten verlaten - bedanken voor die maandenlange inzet en zware uitputtende onderhandelingen die heel veel vergen van een mens. Hij heeft dat gedaan met grote vasthoudendheid, met luciditeit, met het nodige pragmatisme en met flexibiliteit.
Mijn vraag is dat alles op alles zou gezet worden om in die laatste dagen, laatste uren, alsnog tot een akkoord te komen. De gevolgen, collega’s, van een no deal zijn verschrikkelijk voor de Europese Unie. In totaal verliezen we 1,2 miljoen jobs. Dit alles komt bovenop de coronaramp. Het Verenigd Koninkrijk verliest meer dan een half miljoen jobs. In mijn kleine Vlaanderen verliezen we 2,6 % van ons bnp en 30 000 jobs. 
Ik wil dus aan de Commissie vragen om snel werk te maken van het brexitfonds voor de meest getroffen regio’s, voor de meest getroffen sectoren. Ik wil ook vragen om de nefaste gevolgen van de brexit enigszins te compenseren en vaart te maken met nieuwe handelsakkoorden, die we absoluut nodig zullen hebben.
Ik denk, collega’s, dat het mogelijk moet zijn om tot een akkoord te komen met pragmatisme, met flexibiliteit, om een evenwicht te zoeken tussen de soevereiniteit van de Britten en de integriteit van onze interne markt, die zij moeten respecteren. Er zijn mechanismen voor staatssteun, voor de mededingingsregels, voor het in stand houden van onze standaarden, voor de governance. Hetzelfde voor de visserij, waar we de soevereiniteit erkennen, maar waar we voldoende toegang moeten hebben, voldoende quota moeten hebben en vooral rechtszekerheid voor onze vissers. 
Ik sluit me aan bij de woorden van meneer Barnier dat we moeten nadenken over de toekomst, dat we moeten gaan voor een partnerschap na de brexit niet alleen inzake defensie en veiligheid, maar ook inzake onderzoek en ontwikkeling, inzake Erasmus+, universitaire samenwerking en samenwerking in en rond de Noordzee, voor de blauwe economie: de eenentwintigste eeuw wordt de eeuw van de oceanen. Ik denk, collega’s, dat we ook werk moeten maken van een interparlementaire samenwerking met de Britten eens de brexit af is.
Wij gaan ook lessen moeten trekken uit die brexit. Dit mag zich niet meer herhalen, deze ellende. Artikel 50 zal moeten herzien worden. Ik hoop dat het nooit meer zal toegepast worden. Maar wie vertrekt, moet komen met een voorstel, met een blauwdruk.
We gaan zelf ook meer weerwerk moeten bieden tegen populisme en de EU zal vooral moeten komen met realisaties inzake de interne markt, inzake jobs en welvaart, inzake handelsverdragen en inzake een sluitend migratiebeleid.
"
Geert BOURGEOIS,2020-11-26,NL,Elimination of customs duties on certain products (debate),https://www.europarl.europa.eu/doceo/document/CRE-9-2020-11-26-INT-4-066-0000_NL.html,"  Geert Bourgeois,  namens de ECR-Fractie. – Voorzitter, dit lobster-akkoord komt op het goede moment, niet alleen voor de vissers van Maine in de VS en van andere landen, maar ook omwille van het politieke belang ervan. 
Het is tijd om vier jaar van fricties, vier jaar van conflicten, vier jaar van dreigingen achter ons te laten. Ik denk, meneer de vicevoorzitter, dat we werk moeten maken van een vernieuwd partnerschap met de VS: niet alleen de conflicten oplossen – de eenzijdige maatregelen voor aluminium en staal, de Boeing/Airbus-kwestie, het mechanisme voor koolstofcorrectie aan de grens – maar vooruitkijken, samen aan tafel gaan zitten. 
Ik weet dat het met deze nieuwe president wellicht ook te hoog gegrepen is om te komen tot een omvattend handelsakkoord – ook president Biden is voorstander van de buy American-slogan – maar ik denk en ik hoop dat u de draad weer opneemt van het akkoord-Juncker/Trump, waar ook uw voorganger werk van gemaakt heeft, en ten minste tot een klein akkoord komt. 
Ook inzake multilateralisme moeten we de handen in elkaar slaan, de WTO redden, de WTO operationeel maken, de WTO moderniseren, hervormen. 
Ik vraag u: maak samen met de VS werk van multilateralisme, maak vanuit evenwaardigheid werk van een trans-Atlantisch partnerschap, probeer waar het mogelijk is samen wereldwijd de standaard te zetten. 
And tell your American friends, tell Mr Biden, that in this new geopolitical world order, America only can be back together with its allies, together with the European Union.
"
Geert BOURGEOIS,2020-11-24,NL,Stocktaking of European elections (continuation of debate),https://www.europarl.europa.eu/doceo/document/CRE-9-2020-11-24-INT-2-107-0000_NL.html,"  Geert Bourgeois (ECR).   – Voorzitter, dit verslag ademt centralisme uit. Dit verslag staat haaks op de subsidiariteit, staat haaks op de eenheid in verscheidenheid. Transnationale lijsten evenzeer. Die zullen trouwens het vertrouwen van de burger schaden: je ként die lijsttrekkers niet, kan ze vijf jaar lang niet volgen en spreekt de taal van die lijsttrekkers evenmin. En de verkiezing van de voorzitter van de Commissie op die transnationale lijsten effent het pad naar een presidentieel regime. Dit staat haaks op de fundamenten van het samenwerkingsverband dat de Europese Unie is. 
“Eenheid in verscheidenheid” is het motto. Centralisme en gigantisme gaan daartegenin. Je hoeft geen centralist te zijn om te geloven in de meerwaarde van de Europese Unie, gebaseerd op de waarden van de Verlichting.
"
Geert BOURGEOIS,2020-11-24,NL,EU Trade Policy Review (debate),https://www.europarl.europa.eu/doceo/document/CRE-9-2020-11-24-INT-2-132-0000_NL.html,"  Geert Bourgeois,  namens de ECR-Fractie. – Voorzitter, meneer de vicevoorzitter, collega’s, de pandemie heeft ons geleerd dat we onze burgers beter moeten beschermen met voldoende voorraden van levensreddende middelen, met diversificatie van aanvoerlijnen waar dat nodig is. We moeten ook nadenken over het terugbrengen van bepaalde productie naar de Europese Unie. Maar we mogen niet toegeven aan de sirenenzang van protectionisme. Beschermen, ja, maar geen protectionisme. To protect without protectionism.
Meer dan ooit moet de Europese Unie de voortrekker zijn van open, faire, vrije handel. Ik ben een voorstander van strategische autonomie, maar het moet een open strategische autonomie zijn, met meer vrijhandelsverdragen, met de Unie als actor in de wereld – een globale actor –, met investeringsakkoorden, uiteraard met het afdwingen van een gelijk speelveld en het stellen van voorwaarden daarbij.
Ik wil tot slot, meneer de vicevoorzitter, uw aandacht vestigen op een sluipend protectionisme binnen de interne markt. Je hoeft je grenzen niet af te sluiten om goederen tegen te houden. Meer en meer bedrijven uit kleine lidstaten worden verplicht hun productie-eenheid te verhuizen naar grote lidstaten om ze nog kwijt te raken in de retail. Ik heb daar al de aandacht op gevestigd. Ik vraag dat de Commissie zal optreden. Dit ondermijnt het vertrouwen in de Europese Unie en haalt de interne markt onderuit. 
"
Geert BOURGEOIS,2020-10-21,NL,"Conclusions of the European Council meeting of 15 and 16 October 2020, in particular the negotiations of the future relations with the UK (debate)",https://www.europarl.europa.eu/doceo/document/CRE-9-2020-10-21-INT-3-033-0000_NL.html,"  Geert Bourgeois (ECR).   – Voorzitter, voor de brexit nadert nu het uur van de waarheid. Ik ben blij dat beide partijen zeggen dat ze tot een hecht partnerschap willen komen, dat inderdaad, mijnheer Barnier, veel meer moet zijn dan een CETA-akkoord. De gevolgen van een no deal zijn verschrikkelijk, zeker bovenop de recessie die we nu hebben ten gevolge van de pandemie. De universiteit van Leuven heeft berekend dat de hele Unie één procent van haar bruto nationaal product verliest en dat we structureel 1,2 miljoen arbeidsplaatsen verliezen die we niet over één, twee of drie jaar terugwinnen.
Voor de landen rond de Noordzee is het nog erger. In Vlaanderen verliezen wij 2,5 % van ons bnp en staan 28 000 jobs op de tocht. We moeten dus tot een compromis komen en daartoe al het mogelijke doen.
Ik ben gecharmeerd, mijnheer Barnier, door uw aanpak en de grote lijnen daarvan, namelijk respect voor elkaars soevereiniteit en grote rode lijnen inzake een gelijk speelveld, inzake een goede governance en inzake visserij. Maar het legendarische Britse pragmatisme moeten wij delen om tot een goed akkoord te komen. Vanzelfsprekend, mijnheer Šefčovič, moeten de onaanvaardbare bepalingen weg uit de Internal Market Bill. Gelukkig zijn er in het Britse Hogerhuis nog goede conservatieven voor wie een woord een woord is.
Ik wens u in het kader van die lijnen veel succes. De tijd dringt!
"
Geert BOURGEOIS,2020-10-19,NL,"Digital Services Act: Improving the functioning of the Single Market - Digital Services Act: adapting commercial and civil law rules for commercial entities operating online - Digital Services Act and fundamental rights issues posed - Framework of ethical aspects of artificial intelligence, robotics and related technologies - Civil liability regime for artificial intelligence - Intellectual property rights for the development of artificial intelligence technologies (debate)",https://www.europarl.europa.eu/doceo/document/CRE-9-2020-10-19-INT-1-068-0000_NL.html,"  Geert Bourgeois (ECR).   – Voorzitter, inzake artificiële intelligentie zijn de VS, China en Japan al aan de spurt bezig, terwijl de EU zich nog op gang moet trekken. We hebben te weinig innovatie, te weinig starters en ook te weinig octrooien. Daarom, mevrouw de vicevoorzitter, moeten wij massaal investeren in onderzoek. Wij zien onze beste onderzoekers en onze beste studenten weggehaald worden door het buitenland.
Stel concrete doelstellingen inzake het aantal te behalen octrooien, inzake starters en inzake implementatie van AI door bestaande bedrijven. Reguleren, collega’s, ja. Maar onderzoek van het Duitse Bondsministerie heeft aangegeven dat 60 % van de implementaties zonder risico is. Voor de overige 40 % bestaat al sectorreglementering. Het is dus zaak doelgericht te reglementeren en burgers en consumenten te beschermen, maar de ontwikkeling niet af te remmen.
"
Geert BOURGEOIS,2020-10-06,NL,Conclusions of the Special European Council meeting of 1 and 2 October 2020 - Preparation of the European Council meeting of 15 and 16 October 2020 (continuation of debate),https://www.europarl.europa.eu/doceo/document/CRE-9-2020-10-06-INT-2-070-0000_NL.html,"  Geert Bourgeois (ECR).   – Voorzitter, wij gaan grotendeels akkoord met de economische conclusies van de Raad: inzetten op open strategische autonomie, waar ik al voor pleitte op 10 maart, maar geen naïef geloof in zelfvoorziening, geen protectionisme. Wel: to protect without protectionism. Eindelijk zien we ook een grote inzet op de digitalisering, collega’s, waar we wereldwijd een grote achterstand in hebben. Het is goed, commissaris, dat er 20 % vanuit het herstelplan naar digitalisering gaat. 
Maar, was Charles Michel hier nog geweest, ik zou hem gezegd hebben: voeg de daad bij het woord en doe niets af van het begrotingsvoorstel van de Commissie voor onderzoek en ontwikkeling. Maak eindelijk een begroting voor de 21e eeuw. De wereld wacht niet op ons.
"
Geert BOURGEOIS,2020-09-16,NL,State of the Union (topical debate) (debate),https://www.europarl.europa.eu/doceo/document/CRE-9-2020-09-16-INT-3-056-0000_NL.html,"  Geert Bourgeois (ECR).   – Voorzitter, ook met de pandemie moeten we meer dan ooit inzetten op duurzame welvaart, op jobcreatie, en ik heb goede dingen gehoord in uw toespraak: aandacht voor het industriële beleid, voor artificiële intelligentie en voor digitalisering, maar zet alstublieft veel meer in op het verdiepen van de interne markt, maak een kapitaalmarkt voor onze kleine en middelgrote ondernemingen. 
U doet er ook goed aan om de EU te profileren als de globale actor inzake handel en inzake stabiliteit. Ik ben het volledig met u eens op dat vlak. Maar ik zou wat meer assertiviteit willen als het gaat over mensenrechten. Het kan toch niet dat wij verder producten blijven invoeren die in China gemaakt zijn met dwangarbeid? Laten we ook op dat vlak heel consequent zijn. Laten we ons ook verzetten tegen dumping en tegen overmatige staatssubsidies. 
Ten derde, veel meer budget naar innovatie, de sleutel voor herstel, de sleutel evenzeer voor de Green Deal. Het is goed dat waterstof op de radar staat, maar vergeet niet dat we zullen moeten investeren in vervangers van zeldzame materialen. We zijn daar veel te fragiel, dus verhoog dat budget voor innovatie. Tot slot, humaan asielbeleid, maar wel onze buitengrenzen beschermen en geen illegalen binnenlaten. Dit is wat de mensen vragen. Dit is wat vertrouwen in de Unie zal creëren. 
"
Geert BOURGEOIS,2020-09-15,NL,Covid-19: EU coordination of health assessments and risk classification and the consequences on Schengen and the single market (debate),https://www.europarl.europa.eu/doceo/document/CRE-9-2020-09-15-INT-2-170-0000_NL.html,"  Geert Bourgeois,  namens de ECR-Fractie. – Voorzitter, we hebben heel terecht beklemtoond dat volksgezondheid een lidstatelijke bevoegdheid is, bij ons zelfs een deelstatelijke bevoegdheid. Dat moet ook zo blijven. Het beleid, de keuzes, de financiering moet daar blijven. De EU heeft geen harmoniserende bevoegdheid, dat staat in het Verdrag. Waar kan de EU wél een meerwaarde betekenen? 
Wel, ten eerste door het coördineren van de kleurencodes: snel te komen tot dezelfde kleurencodes in alle lidstaten. We hebben het meegemaakt dat dezelfde zone in Frankrijk rood is en in België oranje ingekleurd wordt. Die codes ook dezelfde betekenis geven. Ten tweede, maximaal zorgen voor het vrije verkeer van personen en goederen. Ons kroonjuweel, de interne markt, en de Schengen-zone moeten gevrijwaard worden. Ten derde, het is ook goed dat de Commissie het voortouw neemt in de aankoop van vaccinprogramma’s. Ik wil dat daar betrouwbare informatie over gegeven wordt: over de test, de resultaten, de vooruitgang. 
Maar ik vraag de Commissie ook om transparant te zijn over de aankoopcontracten met de farmareuzen, om transparant te zijn over de onderhandelingsteams. Ik heb in het kader van openbaarheid van bestuur de informatie daaromtrent opgevraagd bij de commissaris. Ik wacht op het antwoord daarop. De Commissie vraagt transparantie, toont vaak transparantie. Welnu, toon dat u niets te verbergen hebt: practice what you preach.
"
Geert BOURGEOIS,2020-03-10,NL,"Coronavirus outbreak, state of play and ensuring a coordinated European response to the health, economic and social impact (debate)",https://www.europarl.europa.eu/doceo/document/CRE-9-2020-03-10-INT-2-065-0000_NL.html,"  Geert Bourgeois (ECR).   – Voorzitter, volksgezondheid is een bevoegdheid van de lidstaten. Crisismanagement is dat evenzeer. Ik hoop dat alle lidstaten naar behoren hun taak vervullen. Artikel 168 geeft een opdracht aan de Commissie, met name om de coördinatie te bevorderen. Dit is een grensoverschrijdende bedreiging en er is al veel gebeurd door de Commissie, waarvoor mijn dank. Maar ik vraag om nog meer te coördineren tussen de lidstaten, met name inzake preventie, resultaten van diverse behandelingen, ontsmetting, hoe om te gaan met massabijeenkomsten – dat is een zeer verschillende aanpak–, hoe om te gaan met quarantaine enzovoort. 
Ten tweede stel ik vast dat wij afhankelijk zijn van derde landen voor ontsmettingsmiddelen, geneesmiddelen en dergelijke meer. Ik vraag met klem beleid te ontwikkelen om ervoor te zorgen dat ons half miljard inwoners in de toekomst niet afhankelijk is van geneesmiddelen en ontsmettingsmiddelen uit het buitenland. 
"
Geert BOURGEOIS,2020-02-11,NL,Proposed mandate for negotiations for a new partnership with the United Kingdom of Great Britain and Northern Ireland (debate),https://www.europarl.europa.eu/doceo/document/CRE-9-2020-02-11-INT-2-028-0000_NL.html,"  Geert Bourgeois (ECR).   – Voorzitter, het is nu aan de Commissie om snel te handelen, vernuftig te handelen en tegelijkertijd pragmatisch te handelen. In dit verband ga ik akkoord met het zeer brede mandaat voor de Europese Commissie en stel ik mijn volle vertrouwen in Michel Barnier, die tot nu toe een uitstekend parcours heeft gereden.
Het doel moet zijn een allesomvattend handelsakkoord zonder barrières, met respect voor onze rode lijnen: de correlatie tussen een level playing field en de diepgang van het akkoord, maar ook een “plusverdrag”: O&O, veiligheid, visserij, defensie, noem maar op. 
In dit verband een vraag aan de Commissie: is de Commissie inderdaad van plan om een einde te maken aan de samenwerking met het Verenigd Koninkrijk in de North Sea Energy Corporation? Ten eerste: volgens mij is de Commissie niet bevoegd. Ten tweede: het zou een kapitale fout zijn. In de 21e eeuw moeten wij intenser samenwerken in de blue economy: de 21e eeuw wordt de eeuw van de oceaan! 
"
Geert BOURGEOIS,2020-02-11,EN,Conclusion of the EU-Viet Nam Free Trade Agreement - Conclusion of the EU-Viet Nam Free Trade Agreement (Resolution) - EU-Viet Nam Investment Protection Agreement - EU-Viet Nam Investment Protection Agreement (Resolution) (debate),https://www.europarl.europa.eu/doceo/document/CRE-9-2020-02-11-INT-2-073-0000_EN.html,"  Geert Bourgeois,  Rapporteur. – Madam President, tomorrow we will vote on the EU—Vietnam Free Trade Agreement and the Investment Protection Agreement. These are the first state—of—the art trade and investment agreements on which this newly-elected Parliament is asked to give its consent.
It’s a unique opportunity for this Parliament to underline the ambition of the EU to become a geopolitical actor and player: not as an empire that imposes rules, but as a global power that defends multilateralism, resists protectionism and reaches out to partners such as Vietnam. It is up to the European Union to promote rules-based trade and show by example that trade delivers, brings peoples together and raises standards worldwide on safety, labour, environment and human rights. It’s also a question of credibility. We need to show Vietnam and future trading partners that the EU is a credible partner that sticks to its commitment and that we are still able to negotiate, sign and conclude trade agreements.
Eight years after starting the negotiations with Vietnam, this Parliament has been given the opportunity to debate the most comprehensive trade deal between the EU and a middle—income country in its history. As such, this deal with Vietnam sets a new benchmark for Europe’s engagement with emerging economies. If we look at this trade agreement, it is of the utmost importance to stress, first of all, the economic value that will give a boost to the prosperity of both the EU and Vietnam. It represents a great opportunity for European exporters and investors. It will eliminate 99% of tariffs within seven years, and this will result in additional exports in both directions. This will clearly result in many tens of thousands of new and, on average, better-paid jobs through increased use of international standards. This deal will also cut non—trade barriers and reduce costs for our companies. We will gain better access to each other’s public markets, including for SMEs.
Vietnam has a vibrant economy of more than 90 million consumers, a growing middle class and a young, dynamic workforce. The country is open to the world and embraces modern standards. Vietnam was the first in the world, even before Canada, to accept the principle of a modern investment court system (ICS), a modern ICS proposal that has mostly been drafted by this very Parliament with independent judges, a code of conduct, protection of the right to regulate and facilitated access to the court for SMEs. This agreement thus brings new opportunities for companies, both big corporations and SMEs.
Vietnam is also the gateway to the entire Asian region. This agreement brings the long—term goal of an EU—Asian trade agreement from region to region a step closer, and this should be our objective. These agreements are also instruments to promote and protect European standards and values. Vietnam respects clear commitments to the ratification of two additional core International Labour Organization (ILO) Conventions: its revised Labour Code, its improved labour and human rights situation and the implementation of the Paris climate agreement.
For all these reasons and the creation of prosperity by free and fair trade and the fact that the EU is taking responsibility to set the standards worldwide and taking the lead on rules—based trade in times of rising trade tensions, protectionism and unilateralism, I therefore ask for the consent of this House so that the peoples of the European Union and the people of Vietnam can further strengthen their ties in the future and so that we can allow free and fair trade to bring people closer together.
(Applause)
"
Geert BOURGEOIS,2020-02-11,EN,Conclusion of the EU-Viet Nam Free Trade Agreement - Conclusion of the EU-Viet Nam Free Trade Agreement (Resolution) - EU-Viet Nam Investment Protection Agreement - EU-Viet Nam Investment Protection Agreement (Resolution) (debate),https://www.europarl.europa.eu/doceo/document/CRE-9-2020-02-11-INT-2-132-0000_EN.html,"  Geert Bourgeois,  Rapporteur. – Mr President, at the end of the debate, first I want to thank my colleagues in the Committee on International Trade (INTA), the shadow rapporteurs, and especially our Chair, Mr Lange. I want to thank my predecessor, the former rapporteur Jan Zahradil, and I would also like to thank Commissioner Hogan for our good cooperation and for rightfully underlining the importance of this trade and investment agreement with Vietnam. I totally agree with your conclusion, Mr Hogan, and I take note of your clear commitment to oversee all aspects relevant for the implementation of the agreement and the continuous assistance of the Commission in order to help Vietnam pursue its reform process and to lend the country the financial and technical aid necessary to achieve its goals. 
I would like to thank colleagues for all their valuable contributions. Most of the points of concern raised during this debate were also my concerns. However, I think we have sufficiently addressed most of the concerns during our preparatory work. I believe these agreements will serve as an effective instrument to promote fundamental values and create a more level playing field. 
Vietnam has committed to a series of important measures, and I agree with you, Mr Lange: thanks to the clear political messages of this Parliament, I’m happy to say that during the negotiation process ahead of this debate and during my own interactions, the Vietnamese Government has demonstrated a trustworthy and clear political will to deliver on important issues. The role of the European Parliament was, and is, essential in this respect. We will continue to closely follow up on the proceedings of the independent organisations taking part in the domestic advisory groups. After ratification, we are also looking forward to strengthening political dialogue with our Vietnamese colleagues through the establishment of a joint parliamentary cooperation framework. We will also look into the proposal of associating our colleagues on the Subcommittee on Human Rights (DROI) to the already existing annual human rights dialogue.
Vietnam is a country in transformation. I believe these agreements will further contribute to the improvement of its prosperity, labour, human rights and living standards. The EU needs to support this aim fully in order to bring forward this positive agenda for change in Vietnam, and therefore I passionately call upon all my colleagues in this House to vote tomorrow in favour of the consent for both agreements, so that the EU can take up its role as a geopolitical actor in the region and show Vietnam that we are a genuine and reliable partner today and for the future.
"
Geert BOURGEOIS,2020-02-10,EN,Order of business,https://www.europarl.europa.eu/doceo/document/CRE-9-2020-02-10-INT-1-037-0000_EN.html,"  Geert Bourgeois,  Rapporteur. – Madam President, it will be better with the micro, but I have nearly lost my voice so I will try to be clear. 
I have to urge you, dear colleagues, not to postpone either the debate or the vote. There has already been a proposal in the Committee to postpone. It was rejected with a clear majority. The Committee chose a compromise: first, to monitor more the implementation of the two agreements, which is also the practice of the International Labour Organisation (ILO); and, second, to ask for more engagement from the Vietnamese authorities. Well, they delivered on the implementation of the ratification of the ILO Convention. They delivered on – and this is a precedent – a joint committee of our Parliament and the National Assembly to monitor the implementation of the two agreements. They delivered – and this is also a precedent – on the involvement of our Parliament in the human rights dialogue between Vietnam and the European Union. Lastly, they delivered on the independence of the organisations taking part in the domestic advisory groups. So it’s also a question of credibility alongside all the other arguments, of course. 
"
Geert BOURGEOIS,2020-01-29,NL,Withdrawal Agreement of the United Kingdom of Great Britain and Northern Ireland from the European Union and the European Atomic Energy Community (debate),https://www.europarl.europa.eu/doceo/document/CRE-9-2020-01-29-INT-1-119-0000_NL.html,"  Geert Bourgeois (ECR).   – Voorzitter, mijn gevoelens vandaag zijn gevoelens van tevredenheid dat wij een ordelijke brexit hebben dankzij Michel Barnier. Ten tweede, droefheid omdat onze Britse partners, onze Britse geallieerden, onze Britse vrienden ons verlaten. Ten derde, respect voor de beslissing van het Britse volk. 
Maar wie brexit zegt, zegt nadenken over de toekomst van de Europese Unie. In de eerste plaats een goed, diepgaand partnerschap met onze Britse vrienden. We hebben in feite maar acht maanden de tijd en we moeten een andere beweging maken dan bij vorige onderhandelingen. Toen ging het over meer liberalisering. Nu moeten we een vrije markt behouden, moeten we zien dat we zoveel mogelijk interne markt en vrijhandel behouden. Ten tweede moeten we nadenken over de toekomst van de Europese Unie en daar wil ik veel over zeggen, maar wat voor mij voorop staat: na de brexit moet de Europese Unie meer dan ooit een geopolitieke rol op zich nemen. 
"
Geert BOURGEOIS,2020-01-15,NL,European Parliament's position on the Conference on the Future of Europe (debate),https://www.europarl.europa.eu/doceo/document/CRE-9-2020-01-15-INT-3-050-0000_NL.html,"  Geert Bourgeois (ECR).   – Voorzitter, de werking van de Europese Unie is gebaseerd op de representatieve democratie. Dat betekent dat er twee legitieme vertegenwoordigers zijn van de burgers. Dat zijn de nationale parlementen en dat is dit Parlement. En het is goed om te luisteren naar de burgers, naar de ngo’s, naar allerhande organisaties, maar ze zijn nooit representatief. Wat de burgers willen, is politici die keuzes maken, politici die durven te beslissen en die daar verantwoording over afleggen. 
Ten tweede, de EU is gebaseerd op de principes van proportionaliteit. Dit werkt in beide richtingen, en we doen dingen samen als dat een meerwaarde biedt. Zo niet, dan houden we dat op het niveau van de lidstaten. Dus méér interne markt, méér mondiale actor, méér grensbewaker, maar géén werkloosheidsuitkeringen, géén minimumlonen: dat is een nationale bevoegdheid. 
"
Geert BOURGEOIS,2020-01-14,NL,Presentation of the programme of activities of the Croatian Presidency (debate),https://www.europarl.europa.eu/doceo/document/CRE-9-2020-01-14-INT-2-048-0000_NL.html,"  Geert Bourgeois (ECR).   – Voorzitter, mijnheer de eerste minister, namens de Vlaamse delegatie focus ik op drie van uw heel belangrijke prioriteiten. 
Eén, kies voor een begroting van de toekomst, niet voor een begroting van de 20e eeuw. Zet dus in op innovatie, op onderzoek en ontwikkeling, op digitalisering. De wereld wacht echt niet op ons. Twee, bescherm inderdaad de burger. U vermeldt terecht de rechtsstaat, maar zet ook in op grensbewaking, versneld, niet wachten tot 2024.
Ten tweede, een brexit met zo weinig mogelijk barrières en een zo hecht mogelijke samenwerking met onze Britse vrienden.
Tot slot, akkoord met uw perspectief voor de Westelijke Balkan. Ik denk dat het nieuwe mechanisme waar de Commissie aan werkt een goede basis kan bieden, mét clusters, mét een dynamisch proces, merits-based. 
Ik wens u alle succes met uw voorzitterschap.
"
Geert BOURGEOIS,2019-12-18,NL,Compatibility between the current EU - Mercosur Free Trade Agreement and the Commission's proposal for a European Green Deal (topical debate),https://www.europarl.europa.eu/doceo/document/CRE-9-2019-12-18-INT-3-337-0000_NL.html,"  Geert Bourgeois,  namens de ECR-Fractie. – Voorzitter, collega's, deze Europese Commissie wil een geopolitieke Commissie zijn. Ze wil jobs creëren. Ze wil welvaart creëren. Ze wil de strijd tegen de klimaatverandering aangaan en daarbij wereldwijd onze partners betrekken. Welnu, deze overeenkomst met Mercosur beantwoordt aan deze ambities. We versterken de banden met Latijns-Amerika. Onze bedrijven krijgen als eerste preferentiële toegang tot een tot nu toe gesloten markt. Dit zal enorm veel jobs creëren in de Europese Unie, maar ook in onze partnerlanden.
Deze overeenkomst bevat een zeer sterk duurzaamheidsakkoord. We leggen de lat hoog. De akkoorden van Parijs zijn een essentieel onderdeel ervan. Er zijn maatregelen tegen ontbossing en afspraken over herbebossing. Het voorzorgsprincipe is erin opgenomen. Meer nog: onze partnerlanden moeten op hun beurt in hun handelsovereenkomsten deze standaarden overnemen, waardoor de Europese Unie wereldwijd de standaarden zet. De geschillenregeling is een slimme, verstandige regeling met dialoog, monitoring en capaciteitsopbouw. Dat is veel beter dan een negatieve sanctieregeling die de partners toch niet zullen aanvaarden. Het zijn partners van ons waarmee we in dialoog moeten gaan.
Tot slot, collega's, denk u even in dat we deze overeenkomst niet sluiten, zijn we dan beter af? Nee, dan zijn we slechter af, dan zijn onze partnerlanden evenzeer slechter af.
"
Geert BOURGEOIS,2019-10-09,NL,Preparation of the European Council meeting of 17 and 18 October 2019 (debate),https://www.europarl.europa.eu/doceo/document/CRE-9-2019-10-09-INT-1-114-0000_NL.html,"  Geert Bourgeois (ECR).   – Voorzitter. Ik wil zeggen dat ik het eens ben met wat Michel Barnier en Commissievoorzitter Juncker hebben gezegd. Het huidige voorstel inzake de brexit voldoet niet als alternatief voor de backstop en biedt onvoldoende garanties, onder meer wat een gelijk speelveld voor de toekomst betreft. Een brexit zonder akkoord is echter het slechtste scenario en het Britse parlement heeft zich hier dan ook tegen verzet. Zoals de heer Corbett al zei, moeten we er alles aan doen om een brexit zonder akkoord te vermijden. Ik wil eraan herinneren dat het niet bereiken van een akkoord volgens de resolutie die wij hebben goedgekeurd de voornaamste reden is voor uitstel. Ik wil de Raad er daarom toe oproepen er alles aan te doen om de brexit uit te stellen indien geen akkoord wordt bereikt, zodat het Britse volk zich kan uitspreken over de toekomstige relaties, en ik wil dat dit, zoals de heer Barnier al zei, gebeurt met respect en op basis van een dialoog.
"
Geert BOURGEOIS,2019-09-18,NL,The UK’s withdrawal from the EU (debate),https://www.europarl.europa.eu/doceo/document/CRE-9-2019-09-18-INT-3-050-0000_NL.html,"  Geert Bourgeois (ECR).   – Voorzitter, onze fractie mag geen deel uitmaken van de werkzaamheden van de stuurgroep. Dat is een smet op het democratisch blazoen van dit Parlement, maar toch zal de NVA-delegatie uit Vlaanderen de resolutie goedkeuren. Wij willen immers alles doen om het tot een deal te laten komen. No deal is a bad deal! Wij hopen dat onze onderhandelaars verder constructief en - nu er een kleine opening gemaakt schijnt te worden - met de nodige flexibiliteit onderhandelen, met respect voor de principes van de backstop en met respect voor de integriteit van de interne markt.
Wat de toekomstige relatie betreft, heeft mijnheer Barnier terecht beklemtoond dat er meer is dan handel. Ik wil er ook op wijzen dat er naast defensie, veiligheid enzovoort nog onderzoek en ontwikkeling is, universitaire samenwerking, de blue economy enzovoort. Wat de steunmaatregelen van het globalisatiefonds betreft, wil ik erop wijzen dat slechts enkele procenten van onze uitvoerende bedrijven meer dan 49 werknemers hebben. 
"
