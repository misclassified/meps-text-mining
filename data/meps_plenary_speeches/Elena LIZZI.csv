MP,Date,Language,Title,Url,Content
Elena LIZZI,2023-11-20,IT,"Children first - strengthening the Child Guarantee, two years on from its adoption - Reducing inequalities and promoting social inclusion in times of crisis for children and their families (joint debate – International Day of the Rights of the Child)",https://www.europarl.europa.eu/doceo/document/CRE-9-2023-11-20-INT-1-057-0000_IT.html,"  Elena Lizzi (ID).   – Signora Presidente, signori Commissari, onorevoli colleghi, a due anni di distanza dall'istituzione della Garanzia per l'infanzia, questa risoluzione della commissione per l'occupazione e gli affari sociali stila un primo bilancio di questo programma, suggerendo già modifiche e correttivi. 
In particolare, si sottolinea l'importanza di avere procedure snelle, maggiore controllo e trasparenza nell'utilizzo dei fondi. Ma se questo può essere comprensibile in fase di avvio, ci sono degli aspetti che ci convincono un po' meno come gruppo. Per prima cosa, la richiesta di aumentare urgentemente i finanziamenti per la Garanzia europea per l'infanzia, con un bilancio dedicato di 20 miliardi di euro per il periodo '21-27. Prima di parlare di questo aumento, la Lega propone di avere una valutazione di impatto, di capire bene dove e come funziona e quanti sono gli Stati dove invece si verificano irregolarità e quali. 
Vi è poi la proposta di istituire un'Autorità europea del bambino che monitori la Garanzia e che favorisca la cooperazione fra la Commissione e gli Stati membri. Sulla richiesta di un'altra autorità europea non possiamo che esprimere la nostra contrarietà: piuttosto che creare l'ennesima sovrastruttura comunitaria, cerchiamo e dedichiamo queste risorse direttamente ai bambini e alla Garanzia per l'infanzia. Facciamo predisporre piuttosto la gestione e il controllo all'interno delle strutture esistenti. 
Un'ultima considerazione: la Garanzia per l'infanzia è ormai una realtà in quasi tutti gli Stati membri dell'Unione europea, poiché, e lasciatemi dire finalmente, sono stati approvati i piani nazionali che devono però ora trovare concretezza.
"
Elena LIZZI,2023-10-19,IT,European protein strategy (debate),https://www.europarl.europa.eu/doceo/document/CRE-9-2023-10-19-INT-4-053-0000_IT.html,"  Elena Lizzi,  a nome del gruppo ID. – Signora Presidente, signor Commissario, onorevoli colleghi, come Lega-Salvini Premier da anni diciamo che l'Europa deve aumentare la propria sovranità alimentare, incrementare la produzione interna e ridurre la dipendenza dai fornitori di paesi terzi.
Però, come Lega, diciamo anche no alla carne coltivata in laboratorio e finanziata con i fondi REACT-EU da parte della Commissione. Dobbiamo agevolare il lavoro dei nostri allevatori, invece di vessarli con politiche estreme che ne ostacolano il lavoro e la produzione.
E diciamo anche no all'inserimento degli insetti come modello nutritivo. Dobbiamo valorizzare la nostra dieta mediterranea, invidiata da tutto il mondo. È necessario un approccio complementare completamente diverso rispetto a quelle politiche ideologiche verdi sostenute e votate dalla sinistra in questo mandato.
L'Europa deve decidere da che parte stare: allevatori e agricoltori o laboratori e insetti?
"
Elena LIZZI,2023-10-02,IT,Protection of workers from asbestos (debate),https://www.europarl.europa.eu/doceo/document/CRE-9-2023-10-02-INT-1-107-0000_IT.html,"  Elena Lizzi,  a nome del gruppo ID. – Signor Presidente, onorevoli colleghi, signor Commissario, 88 000 morti l'anno in Europa a causa dell'amianto e l'ondata di rinnovamento potrebbe peggiorare la situazione. Per questo siamo convinti che si debbano proteggere ancora di più i lavoratori e abbiamo contribuito in modo fattivo alla redazione di un testo condiviso. Vorrei anch'io qui ricordare con voi la relatrice Véronique Trillet-Lenoir, che ci ha lasciato prematuramente ad agosto, e dedicare questo lavoro, oltre che a lei, a tutte le vittime dell'esposizione all'amianto.
La regione da cui provengo, il Friuli Venezia Giulia, registra, purtroppo, un lungo elenco di persone strappate alle famiglie. La proposta di revisione di questa direttiva è un traguardo importante per il miglioramento delle condizioni dei lavoratori e nella battaglia ai tumori professionali, che sono nell'Unione europea la prima causa dei decessi legati al lavoro e che sono causati principalmente dall'esposizione a sostanze cancerogene come l'amianto, l'hanno detto anche i colleghi, naturalmente.
Da relatrice ombra voglio puntualizzare che anche al nostro contributo politico si è trovata una sostanziale convergenza. In particolare, voglio citare alcuni principi. Chiaramente la protezione dei lavoratori dall'esposizione all'amianto è la priorità, sia per il Parlamento europeo sia per la Lega per Salvini Premier e il gruppo Identità e Democrazia. Tutti vogliamo fortemente che il tasso di malattia e il numero delle vittime di tumori professionali calino.
Seconda cosa: obiettivi coraggiosi, sì, con transizione e sostegno, questa volta sostenibili. Si prevede un primo abbassamento del limite di esposizione professionale senza periodo di transizione e successivamente il cambio volontario di metodologia, in modo da arrivare, dopo un periodo di transizione di sei anni, a grandi risultati.
Ma quello che più ci importa è il sostegno alla trasmissione di informazioni sugli specifici fondi dell'Unione europea destinati alle piccole e medie imprese... (il Presidente toglie la parola all'oratrice)
"
Elena LIZZI,2023-09-14,IT,Improving firefighters’ working conditions (debate),https://www.europarl.europa.eu/doceo/document/CRE-9-2023-09-14-INT-4-107-0000_IT.html,"  Elena Lizzi (ID).   – Signora Presidente, signora Commissaria, voglio ricordare, come ha fatto la collega Zambelli, che la discussione sul miglioramento delle condizioni di lavoro dei vigili del fuoco è un'iniziativa conseguente anche alla nostra proposta di risoluzione depositata lo scorso 22 marzo, dopo l'audizione. Questo è per noi motivo di grande soddisfazione.
Tutti condividiamo il fatto che la professione dei vigili del fuoco è ad alto rischio di malattie a causa dell'esposizione a sostanze nocive. Studi americani rilevano che i vigili del fuoco avrebbero il 300% di probabilità in più di ammalarsi di cancro. Però qui ancora non è stato detto che hanno un'aspettativa di vita media di vent'anni più bassa e noi in Europa non abbiamo studi che possano smentire o certificare questa situazione.
Recentemente Eurostat ha certificato che nel 2022 i vigili del fuoco professionisti nell'Unione erano quasi 360 000 ma ha anche rilevato che all'interno degli Stati membri esistono diversi gradi di affidabilità dei dati forniti e questo è un chiaro segnale che è necessario intervenire. Sempre Eurostat analizza l'età media di questi lavoratori: è prevista una continua riduzione delle unità operative, con il concreto rischio di non poter garantire in futuro interventi per loro sicuri ed efficaci sul territorio. Accanto ai 360 000 professionisti, operano anche 3 200 000 volontari. La responsabilità di agire a tutela dei vigili del fuoco è quindi maggiore.
Al momento, signora Commissaria, la sua risposta per me è deludente. Io vorrei un maggiore impegno e, come ha sentito, anche i colleghi; le domande contenute nell'interrogazione orale mirano a ottenere dalla Commissione europea un impegno per i futuri interventi per la salute di 3 500 000 vigili del fuoco e delle loro famiglie, anche perché tutti loro saranno ancora più esposti in ragione delle misure imposte anche dal Green Deal. 
"
Elena LIZZI,2023-09-13,IT,Reviewing the protection status of wolves and other large carnivores in the EU (topical debate),https://www.europarl.europa.eu/doceo/document/CRE-9-2023-09-13-INT-3-182-0000_IT.html,"  Elena Lizzi (ID).   – Signor Presidente, signora Commissaria, onorevoli colleghi, ho sentito che lei ha ricordato la quantificazione del ristoro dei danni provocati dai grandi carnivori e lo apprezzo. Ma come possiamo quantificare il valore della vita di un ragazzo morto aggredito da un orso in Italia? O i 25 di cui abbiamo sentito poco fa testimoniare dalla Romania? Come possiamo lenire il dolore di queste famiglie che devono affrontare un lutto così assurdo? 
La presenza di lupi e di grandi carnivori in Italia continua a crescere, generando continui attacchi agli animali d'allevamento e a volte, purtroppo, anche all'uomo. Ormai in alcune aree, soprattutto nel nord Italia, tra cui il Friuli Venezia Giulia, il Trentino-Alto Adige, il Veneto e l'Emilia Romagna, registrano il sovrappopolamento di queste specie. 
Il gruppo Identità e Democrazia ha depositato una risoluzione con due richieste: l'attenuazione dello stato di protezione del lupo, con il declassamento da specie di fauna rigorosamente protetta a specie protetta poiché, grazie alle politiche di ripopolamento, il lupo non è più una specie in via di estinzione. Seconda cosa: un coinvolgimento più attivo degli attori regionali, dato che le nostre regioni, soprattutto quelle gestite dalla Lega Salvini premier, hanno dimostrato grande capacità di amministrazione del problema tramite le politiche svolte alla salvaguardia degli allevatori. Lasciamoli intervenire.
Qui chiediamo anche che si attuino a livello europeo politiche di contenimento dei grandi carnivori, prevedendo anche maggiori spostamenti nelle aree senza la presenza dell'uomo. Cerchiamo di essere concreti, diamo risposte: ci sono lutti, oltre che danni, di cui dobbiamo rispondere e che dobbiamo affrontare. 
"
Elena LIZZI,2023-05-31,IT,"Geographical Indications for wine, spirit drinks and agricultural products (debate)",https://www.europarl.europa.eu/doceo/document/CRE-9-2023-05-31-INT-1-228-0000_IT.html,"  Elena Lizzi,  a nome del gruppo ID. – Signora Presidente, onorevoli colleghi, saluto il relatore ombra De Castro, il Commissario e i colleghi di questo dossier. 
Da relatrice ombra e per conto della Lega-Salvini Premier, sottolineo che votiamo a favore, come del resto abbiamo già fatto in commissione, di questa proposta di revisione perché è fondamentale per il comparto, fondamentale per l'Italia, che detiene anche il maggior numero di prodotti agroalimentari riconosciuti dall'Unione. 
I casi Prosecco e aceto balsamico non dovranno più ripetersi. Signor Commissario, io non voglio più sentire da alcune persone che lavorano nella DG AGRI che non si possono confondere questi vini perché uno si beve con gli alimenti e l'altro si beve con il dolce. Per questo motivo abbiamo inserito due emendamenti per difendere le nostre indicazioni geografiche. Come Lega lotteremo su tutti i tavoli europei. 
Visto che poi Lei ha citato il ruolo dell'EUIPO, deve ricordare che il voto è stato unanime, che è un chiaro messaggio anche a Lei e alla Commissione in generale. Il nostro gruppo manterrà una posizione ferma riguardo al ruolo dell'EUIPO, volendo limitare il trasferimento di deleghe dalla DG AGRI. Non vogliamo che venga trasformata, diciamo, la competenza ed essendo politicamente sensibili sull'argomento, continueremo a lottare affinché le disposizioni del settore del vino più importanti restino all'interno della PAC per consentire revisioni più snelle e avere più protezione. 
"
Elena LIZZI,2023-05-10,IT,The role of farmers as enablers of the green transition and a resilient agricultural sector (continuation of debate),https://www.europarl.europa.eu/doceo/document/CRE-9-2023-05-10-INT-3-031-0000_IT.html,"  Elena Lizzi (ID).   – Signor Presidente, signor Commissario, onorevoli colleghi, prima di tutto volevo dire che, ascoltando gli interventi di oggi, mi pare che la maggioranza scricchioli, non sono tutti più così convinti di questo Green Deal.
Partendo dall'Italia, voglio ricordare che il mio paese ha già implementato molte delle politiche richieste dal Green Deal e con la più ampia superficie destinata all'agricoltura biologica, il 17 %.
Recentemente l'aumento dei prezzi e le interruzioni della catena di approvvigionamento hanno però messo in difficoltà il settore agricolo in generale, che però ha dimostrato grande tempra e ancora resiste. D'altronde, si chiama settore primario, io lo dico sempre, perché ci fa vivere e sopravvivere a tutto.
Vi siete mai messi nei panni di un agricoltore? Avete mai dialogato con chi ogni giorno dedica la vita al lavoro nei campi? Io sì, questa è stata anche la storia della mia famiglia, e questo è quello che vi direbbe, se ascoltato: non voglio un'Europa che mi imponga una transizione verde così veloce. La terra è la mia casa e io faccio già di tutto per salvaguardarla, ci vivo. Io, agricoltore, devo avere il tempo di recepire le vostre politiche per adattarle ai miei terreni e alla mia vita. Io, agricoltore, sono stanco di essere vessato da richieste incoerenti e arbitrarie che ostacolano il mio lavoro, invece di agevolarlo. Io, agricoltore, tramando il sapere dei miei nonni alle nuove generazioni e alla tecnologia, mentre voi a Bruxelles producete ogni giorno regole e imposizioni che vanno contro la mia sopravvivenza. Io, agricoltore, sono allibito nel vedere politiche europee che minacciano le mie specialità e promuovono carne sintetica, grilli e cavallette, che poco hanno a che vedere con la transizione verde, con la mia esperienza e soprattutto con la vostra lunga vita.
Cari colleghi, così ci vedono i nostri agricoltori, anzi vi vedono. Gli obiettivi legati alla transizione verde devono essere conciliati con le possibilità dei nostri agricoltori. Le attuali politiche favoriranno le importazioni dai paesi terzi, dove non è prevista reciprocità e i controlli sui prodotti sono meno rigorosi di quelle imposte ai nostri agricoltori.
"
Elena LIZZI,2023-02-16,IT,Availability of fertilisers in the EU (debate),https://www.europarl.europa.eu/doceo/document/CRE-9-2023-02-16-INT-4-060-0000_IT.html,"  Elena Lizzi (ID).   – Signor Presidente, onorevoli colleghi, signor Commissario, accogliamo con favore questa interrogazione orale perché pone importanti questioni che noi, come Lega-Salvini Premier del gruppo ID, stiamo cercando di portare alla luce da mesi.
La guerra tra Russia e Ucraina ha esacerbato il problema della dipendenza europea di fertilizzanti da un numero ristretto di fornitori. La Russia, prima della guerra, rappresentava il 16 % delle esportazioni mondiali di fertilizzanti e oggi, secondo noi, le azioni da attuare sono molteplici. A breve termine è fondamentale attuare politiche di sostegno ai produttori europei di concimi, anche attraverso aiuti di Stato e strumenti di finanziamento previsti nei piani strategici della PAC e addirittura, come da noi richiesto, l'utilizzo del fondo di riserva di crisi agricola, spesso destinato a fini non propriamente agricoli, come è successo nel 2020 signor Commissario.
Nel lungo periodo bisogna adottare una visione strategica implementando misure di accompagnamento, quali il supporto al riciclo dei nutrienti provenienti da flussi di rifiuti e incremento di produzione di ammoniaca verde. Se vogliamo aiutare il comparto, dobbiamo anche snellire le pratiche burocratiche volte a ottenere gli aiuti che creano tanti ritardi e tante perdite economiche e ambientali. Non c'è più tempo per i ritardi. Gli agricoltori e i consumatori si meritano risposte e azioni mirate e repentine per affrontare questa crisi ricaduta involontariamente sul loro lavoro e sulla nostra sicurezza alimentare.
Ci aspettiamo che la Commissione si occupi dei problemi reali dell'agricoltura. D'altro canto, si tratta e si chiama settore primario.
"
Elena LIZZI,2023-01-19,IT,Revision of the European Works Councils Directive (debate),https://www.europarl.europa.eu/doceo/document/CRE-9-2023-01-19-INT-4-023-0000_IT.html,"  Elena Lizzi (ID).   – Signor Presidente, signor Commissario, onorevoli colleghi, vorrei ringraziare innanzitutto il collega Radtke per il lavoro svolto finora sulla relazione, si parla di raccomandazioni alla Commissione concernenti la revisione della direttiva sui comitati aziendali europei. 
Sono passati diversi anni dalla pubblicazione della direttiva e abbiamo avuto così modo di testare e verificare che la costituzione dei comitati aziendali europei ha faticato a raggiungere il suo scopo principale, ovvero la creazione di un sistema di relazioni industriali transnazionale, che possa fungere da contraltare ai diffusi processi di globalizzazione. Si voleva incentivare il dialogo sociale e l'anticipazione dei mutamenti delle società internazionali.
Così come avvenne nel 2009, il quadro giuridico per l'istituzione dei comitati aziendali europei necessita di un adeguamento all'evoluzione del contesto legislativo, economico e sociale. Un aggiornamento della direttiva ci sembra pertanto anche giusto e sensato, perché i comitati aziendali europei possono e soprattutto devono rappresentare uno strumento utile, soprattutto nei casi di delocalizzazione o ristrutturazione che impattano migliaia di lavoratori e, in alcuni casi, lo stesso tessuto economico e produttivo locale. 
Tuttavia, come abbiamo sempre evidenziato durante questi mesi di lavoro parlamentare, sono rimaste nel testo alcune parti controverse dal punto di vista giuridico. Infatti, come spesso accade in questo Parlamento, alcune proposte vanno ben oltre le competenze dell'Unione in materia di lavoro e diritti sociali. 
Entrando nel particolare su due punti, vorremmo qualche chiarimento, se possibile anche dal Commissario. Sono previste una richiesta di ingiunzione preliminare dinanzi ai tribunali nazionali per sospendere la decisione del management e poi la previsione di entrare nel dettaglio sull'importo delle sanzioni da comminare in caso di mancata consultazione dei comitati aziendali europei. Questi sono due chiari esempi di sconfinamento delle competenze nazionali. Qual è quindi il punto di caduta secondo la Commissione? 
Al di là di questi aspetti poco convincenti, le attuali problematiche dei comitati aziendali europei sono destinate a crescere nei prossimi anni e per questo dovremmo cercare di intervenire. Noi saremo sempre impegnati con l'intento di dare maggiore stimolo e ci piacerebbe anche poter votare a favore della relazione, se solo venissero risolti i passaggi critici che abbiamo evidenziato. 
"
Elena LIZZI,2022-12-12,IT,A long-term vision for the EU's rural areas (debate),https://www.europarl.europa.eu/doceo/document/CRE-9-2022-12-12-INT-1-135-0000_IT.html,"  Elena Lizzi,  a nome del gruppo ID. –Signora Presidente, signora Commissaria, onorevoli colleghi, ringrazio la relatrice Carvalhais e tutti i colleghi per i compromessi raggiunti, nonostante le nostre proposte non siano state incluse.
Le aree rurali rappresentano sicuramente una grande opportunità, sia per i nostri giovani, che vogliono riscoprire il valore della terra, sia per coloro che devono inventarsi o reinventarsi, giocoforza, una nuova vita, e di conseguenza un nuovo lavoro, a causa degli eventi che in questi ultimi anni ci hanno investito.
La ricerca di lavoro e l'opportunità di creare un substrato economico nelle aree limitrofe dei nostri paesi devono essere ai primi posti degli obiettivi politici. Le zone rurali nell'Unione europea ospitano circa il 30 % della popolazione, eppure coprono circa l'80 % della superficie complessiva dell'Unione europea.
Data la grandezza in termini di superficie, esse devono essere valorizzate e si devono implementare politiche che attraggano le persone, garantendo ad esse gli stessi servizi e le stesse occasioni delle aree urbane che sono al momento, dal punto di vista professionale, più attrattive.
Per questo bisogna puntare anche su innovazione e ricerca per rendere queste aree più accoglienti, anche con l'aiuto prezioso delle università e degli enti locali che più di tutti hanno il polso della vita reale in queste zone.
Come Lega e come gruppo ID sosteniamo tutti gli sforzi messi in atto per difendere le regioni rurali italiane ed europee, ma dobbiamo garantire che queste popolazioni, e soprattutto i nostri agricoltori, siano protetti anche dalle nuove insidie, come i grandi carnivori ad esempio.
Chi vuole creare un'impresa deve aver garantito il diritto di salvaguardarla. Per questo motivo riteniamo che ci voglia una maggiore presa di posizione, poiché i grandi carnivori hanno un impatto sulla redditività dell'agricoltura, in particolare in terreni agricoli a gestione estensiva, e crediamo che sia necessario garantire una coesistenza equilibrata tra gli esseri umani e questi predatori delle zone rurali.
Nel complesso riteniamo che il testo sia abbastanza equilibrato, ma avremmo voluto ottenere di più, non ci avete ascoltato. Avete sbagliato e non solo in questa occasione.
"
Elena LIZZI,2022-11-24,IT,Establishing the Digital Decade Policy Programme 2030 (debate),https://www.europarl.europa.eu/doceo/document/CRE-9-2022-11-24-INT-4-016-0000_IT.html,"  Elena Lizzi,  a nome del gruppo ID. – Signora Presidente, signor Commissario, on. Dlabajová, onorevoli colleghi, per prima cosa vorrei ringraziare la collega Dlabajová per la proficua collaborazione e per avere anche accolto i nostri contributi.
Questa decisione stabilisce obiettivi digitali concreti che l'Unione europea intende raggiungere entro la fine del decennio, come è stato detto, e noi abbiamo ritenuto che si vada nella giusta direzione. Abbiamo però inserito ed evidenziato il problema del reskilling perché bisogna trovare i finanziamenti per digitalizzare le persone over 50 che non hanno dimestichezza con questi nuovi strumenti e che devono aggiornarsi per fronteggiare le nuove esigenze. Queste generazioni possiedono un ampio know-how, ricchezza di informazioni e contenuti e possono sostenere con l'esperienza le nuove leve, che avranno le competenze informatiche digitali.
L'incontro intergenerazionale deve essere inclusivo affinché tutti traggano vantaggio e anche per raggiungere l'obiettivo di avere i 20 milioni di specialisti impiegati nel settore delle tecnologie dell'informazione e della comunicazione. Così l'Unione europea deve ricorrere all'utilizzo di tutti i programmi, soprattutto della ricerca, come per esempio creare un legame più forte con l'EIT e con la KIC Digital.
Bene l'attenzione prestata alle piccole e medie imprese, bisogna dedicare loro tutta la nostra attenzione per evitare che il nostro tessuto economico e sociale si deteriori. Le nostre aziende devono essere supportate nel processo di transizione con corsi e finanziamenti mirati e di questo si deve occupare la politica europea.
Poi ci è piaciuto che la Commissione svilupperà insieme agli Stati membri traiettorie a livello europeo per ciascuno degli obiettivi digitali dell'Unione europea e, a loro volta, gli Stati membri dovranno impegnarsi a sviluppare le traiettorie e le tabelle di marcia strategiche nazionali per raggiungere questi obiettivi, che devono essere chiari e sostenibili.
Inoltre, il concetto di progetti multinazionali faciliterà gli investimenti in settori quali il calcolo ad alte prestazioni, le infrastrutture e i servizi di dati comuni, la blockchain, il partenariato ad alta tecnologia per le competenze digitali e le infrastrutture quantistiche sicure, nonché la rete di centri di sicurezza informatica, la pubblica amministrazione digitale, le strutture di prova e i cluster di innovazione digitale.
Molte aziende e industrie italiane sono interessate a questi progetti infrastrutturali e speriamo che il nostro voto favorevole serva da propulsore per il raggiungimento degli obiettivi stabiliti.
"
Elena LIZZI,2022-09-13,IT,Adequate minimum wages in the European Union (debate),https://www.europarl.europa.eu/doceo/document/CRE-9-2022-09-13-INT-2-130-0000_IT.html,"  Elena Lizzi (ID).   – Signor Presidente, signor Commissario Schmit, onorevoli colleghi, la proposta di direttiva sui salari minimi adeguati è un traguardo importante per il miglioramento delle condizioni dei lavoratori e per la lotta alla povertà lavorativa e la Lega la sosterrà.
In primo luogo, perché non impone un salario minimo legale a tutti gli Stati membri; in secondo luogo, non obbliga gli Stati membri con un sistema di contrattazione collettiva che già risponde ai criteri fissati dalla direttiva stessa, come l'Italia.
Inoltre, siamo sicuri, potrà incentivare le relazioni tra gli operatori economici, i sindacati o le parti sociali in generale per la contrattazione collettiva e l'eliminazione dei contratti pirata del dumping salariale.
Potrà infine contribuire all'introduzione negli Stati membri, dove è già previsto un salario minimo legale, di criteri oggettivi che consentano l'innalzamento della retribuzione e che fungano da deterrente alle delocalizzazioni, che lasciano sul terreno posti di lavoro e macerie economiche e sociali.
"
Elena LIZZI,2022-07-05,IT,Mental health in the digital world of work (debate),https://www.europarl.europa.eu/doceo/document/CRE-9-2022-07-05-INT-2-044-0000_IT.html,"  Elena Lizzi,  a nome del gruppo ID. – Signor Presidente, signor Commissario, onorevoli colleghi, voglio ringraziare la relatrice Maria Walsh per il suo progetto di relazione e anche il suo ufficio per il lavoro svolto insieme.
Come sostiene la relazione, è giunto il momento di affrontare seriamente la questione del riconoscimento politico della crisi legata alla salute mentale dei cittadini degli Stati membri dell'Unione europea e di valutare quali siano le possibili azioni da intraprendere a livello europeo e degli Stati membri. Ignorando l'invito ad agire, metteremmo a repentaglio soprattutto le nuove generazioni, che rappresentano i lavoratori del futuro e la futura società.
La pandemia ha avuto un impatto decisamente drammatico sulle vite di milioni di cittadini, aggravando gli effetti della salute mentale, con conseguente peggioramento dei tassi di stress, ansia e depressione.
Nel testo vengono affrontati temi quali il diritto alla disconnessione, il telelavoro e l'automazione, ponendo sufficientemente in rilievo la competenza nazionale in materia, cioè chiarendo le parti, nonché la necessità di iniziative appropriate di educazione e sensibilizzazione alla salute mentale, di formazione dei datori di lavoro e anche migliori attività di ricerca e raccolta dei dati a livello europeo.
Sebbene non tutti i passaggi siano scritti come li avremmo voluti, la relatrice si è dimostrata disponibile all'ascolto, la ringraziamo per questo e per aver dimostrato che il buon senso non ha colore politico.
"
Elena LIZZI,2022-06-07,IT,Revision of the EU Emissions Trading System - Social Climate Fund - Carbon border adjustment mechanism - Revision of the EU Emissions Trading System for aviation - Notification under the Carbon Offsetting and Reduction Scheme for International Aviation (CORSIA) (joint debate – Fit for 55 (part 1)),https://www.europarl.europa.eu/doceo/document/CRE-9-2022-06-07-INT-2-118-0000_IT.html,"  Elena Lizzi (ID).   – Signor Presidente, onorevoli colleghi, signor Commissario, parlando di CBAM, come Lega per Salvini Premier apprezziamo il nobile tentativo di contrastare il rischio di rilocalizzazione delle emissioni di carbonio in paesi terzi. Tuttavia, il meccanismo, così come oggi viene proposto, esporrà i produttori ad altissimi rischi economici e finanziari che metteranno l'Europa nella condizione di diventare il fanalino di coda della competizione globale. Noi abbiamo paura che, più che la decarbonizzazione, qui si voglia la desertificazione industriale.
Chiediamo più tempo e lo chiediamo al Commissario perché la Commissione era partita da altre date, e di questo diamo atto. L'Italia, e in particolare il Friuli Venezia Giulia, la regione dalla quale provengo, potrebbe essere molto penalizzata da questo meccanismo. Ho sentito il collega ungherese, ci sono tanti problemi come i nostri. Il tessuto economico europeo è costituito anche da piccole e medie imprese che da sole non potrebbero affrontare tutta questa transizione rapida. Rallentiamo, rallentiamo.
"
Elena LIZZI,2022-04-06,IT,Data Governance Act (debate),https://www.europarl.europa.eu/doceo/document/CRE-9-2022-04-06-INT-3-091-0000_IT.html,"  Elena Lizzi,  a nome del gruppo ID. – Signora Presidente, signor Commissario, signora relatrice, onorevoli colleghi, il 10 dicembre 2021 è stato raggiunto un accordo politico sul Data Governance Act, di cui sono stata relatrice ombra. L'economia dei dati è stimata in circa 900 miliardi di euro nei prossimi cinque anni, questo almeno leggiamo, e riguarda anche l'efficacia della ricerca scientifica e questo è molto importante.
La pandemia di COVID-19 ha accelerato l'uso del digitale e, con esso, anche la produzione di dati che possono essere considerati una miniera di informazioni che non deve essere sprecata, ma deve essere protetta e utilizzata anche in forme nobili.
Oggi molti dati rimangono inutilizzati per il timore che vengano illecitamente interscambiati; da molto tempo si sente la necessità di creare strutture nazionali ed europee sicure, in cui le aziende e i cittadini possano conferire e custodire i dati, mettendone a disposizione alcuni in forma rielaborata a determinate e sicure condizioni. Questo accordo incoraggia un più ampio utilizzo e riutilizzo dei dati detenuti dagli enti pubblici.
Ciò deve essere ottenuto utilizzando ambienti di elaborazione sicuri e tecniche di anonimizzazione, come la privacy differenziale e la creazione di dati sintetici. Siamo consapevoli dell'importanza del futuro sovranismo digitale europeo, nell'ambito degli equilibri della competizione globale e, come Lega, vigileremo sull'efficacia di queste norme perché siano garantiti i diritti di privacy dei cittadini, ma anche la tutela dei segreti industriali e delle imprese.
Inoltre, l'altruismo dei dati deve essere incoraggiato: coloro che desiderano un accesso più ampio ai dati e in particolare per la ricerca scientifica – signor Commissario penso all'endometriosi – potrebbero scoprire di essere facilitati da questo meccanismo. Coloro che operano senza fini di lucro per scopi di interesse generale potrebbero diventare un'organizzazione riconosciuta per l'altruismo dei dati.
Durante i triloghi e in sede di discussione del pacchetto, come gruppo abbiamo puntato l'attenzione su alcune criticità che questo strumento presentava. Abbiamo proposto una correzione del testo con emendamenti per l'inclusione di piccole e medie imprese, che rappresentano il substrato economico, sociale e culturale europeo e italiano; e un'attenzione particolare all'agricoltura che, come possiamo aver capito anche nell'ultimo periodo dopo l'invasione dell'Ucraina, riveste una particolare importanza.
"
Elena LIZZI,2021-11-23,IT,"Common agricultural policy - support for strategic plans to be drawn up by Member States and financed by the EAGF and by the EAFRD - Common agricultural policy: financing, management and monitoring - Common agricultural policy – amendment of the CMO and other regulations (debate)",https://www.europarl.europa.eu/doceo/document/CRE-9-2021-11-23-INT-2-053-0000_IT.html,"  Elena Lizzi (ID).   – Signor Presidente, onorevoli colleghi, signor Commissario, oggi il mondo agricolo avrà la nuova PAC, perché siamo certi che sarà così, e siamo lieti che i negoziati siano giunti alla fine, per poter dare ossigeno ai nostri agricoltori che, dopo medici e infermieri, lo voglio ricordare, sono stati in prima linea durante la pandemia, fornendo sostentamento all'Europa. Il Commissario ricorderà quante volte, in collegamento, lo abbiamo ricordato e fatto presente.
Rincresce però che questi stessi agricoltori dovranno subire un taglio finanziario particolarmente gravoso per il mio paese, per l'Italia, con una perdita del 15 % rispetto alla passata programmazione.
Le politiche verdi hanno guidato i negoziati, dimenticando e spesso denigrando alcuni settori già in avversità economiche, come quello della carne, attraverso l'autorizzazione all'utilizzo di preparati vegetali o sintetici.
Inoltre, rincresce vedere che i vini dealcolati saranno annoverati tra i prodotti vitivinicoli, un ulteriore sgarro che l'Europa vuole fare all'Italia, già sotto attacco per il caso prosecco.
Noi come Lega vogliamo un'Europa che difenda le nostre denominazioni, i nostri prodotti e i nostri agricoltori, e vi faremo presente, in ogni situazione, luogo e fascicolo, la nostra priorità. Poi daremo il nostro contributo fattivo, signor Commissario, a ogni fascicolo, responsabilmente ma sapendo che parliamo dei nostri territori e dei nostri prodotti e parliamo con la nostra gente.
"
Elena LIZZI,2021-11-22,IT,Introduction of a European social security pass for improving the digital enforcement of social security rights and fair mobility (debate),https://www.europarl.europa.eu/doceo/document/CRE-9-2021-11-22-INT-1-050-0000_IT.html,"  Elena Lizzi (ID).   – Signor Presidente, onorevoli colleghi, signor Commissario Schmit, l'istituzione di un pass europeo di previdenza sociale, prendendo come riferimento il progetto pilota dell'Istituto di previdenza sociale italiano, potrebbe rivelarsi uno strumento efficace per rendere più visibili e accessibili digitalmente i diritti di previdenza sociale, al fine di provvedere all'identificazione e alla registrazione di casi di dumping sociale, di lavoro sommerso o di operazioni similari.
Gentile Commissario, i testi dell'interrogazione orale e della risoluzione sono stati ammorbiditi e ricentrati all'interno delle giuste competenze e prospettive, anche con il nostro contributo. Tuttavia, gli aspetti su cui rimaniamo ancora scettici o tiepidi sono: la richiesta di legiferare a priori e di rendere obbligatorio questo strumento in tutti gli Stati membri, senza aspettare i risultati delle valutazioni di impatto; il tentativo di collegare il pass europeo alla Carta del lavoro, estendendo di fatto il campo di applicazione dal coordinamento di sicurezza sociale al diritto del lavoro vero e proprio, mentre le informazioni di scambio dovrebbero riguardare solo identità, luogo di lavoro e i vari benefit legati alla sicurezza sociale.
Vedremo in futuro, sulla base della posizione che assumerà la Commissione, su quali aspetti eventualmente concentrare le nostre osservazioni e il nostro contributo.
"
Elena LIZZI,2021-10-20,IT,An EU strategy to reduce methane emissions (debate),https://www.europarl.europa.eu/doceo/document/CRE-9-2021-10-20-INT-3-219-0000_IT.html,"  Elena Lizzi (ID).   – Signora Presidente, signora Commissaria, onorevoli colleghi, la strategia è sicuramente di notevole importanza, ma presenta diverse criticità che siamo obbligati a esaminare e sulle quali dal dossier non arrivano garanzie o non arrivano certezze. Anzi, noi vediamo ancora alcune minacce per le nostre piccole imprese.
Come gruppo ID, e noi della Lega in particolare, abbiamo proposto gradualità e progressività nella riduzione delle emissioni, poiché un taglio repentino andrebbe a danneggiare in primo luogo le nostre piccole imprese e le nostre medie imprese e noi non possiamo autorizzarlo o perlomeno avallarlo.
Sappiamo tutti che l'Unione europea contribuisce solo per il 5 per cento alle emissioni totali di metano e che le emissioni rilasciate al di fuori dell'Unione europea per produrre e fornire gas fossile nell'Unione europea sono pari a 3-8 volte la quantità di emissioni provenienti dall'interno dell'Unione. Seppure l'obiettivo di riduzione delle emissioni sia quindi condivisibile, il problema derivante non è solo europeo. 
Abbiamo piacere di sapere che altri paesi si allineano, ma noi chiediamo di verificare l'intreccio delle responsabilità nel mondo globale, che però nella richiesta non viene affrontata.
"
Elena LIZZI,2021-10-06,IT,European solutions to the rise of energy prices for businesses and consumers: the role of energy efficiency and renewable energy and the need to tackle energy poverty (debate),https://www.europarl.europa.eu/doceo/document/CRE-9-2021-10-06-INT-3-041-0000_IT.html,"  Elena Lizzi (ID).   – Signora Presidente, onorevoli colleghi, signor Commissario, lo scenario che dovremo affrontare nei prossimi anni si prospetta difficile, soprattutto per le famiglie europee.
Nel periodo 2020-2021 il prezzo del petrolio ha subito un'impennata del 200 %, mentre il gas è aumentato del 30 % solo nel secondo trimestre del 2021. In Italia l'aumento di energia a gas causerebbe effetti indiretti sui listini al dettaglio e porterebbe a una maggiore spesa per 768 euro annui a famiglia, di cui 140 solo per i generi alimentari. In aggiunta, sono previsti rincari sui rifornimenti di carburante per oltre 320 euro annui. Il conto finale per le famiglie è già spaventosamente alto così ed è stimato in 1 300 euro per nucleo familiare, uno stipendio medio solo per gli aumenti.
La Commissione europea ha presentato lo scorso luglio il pacchetto climatico Fit for 55 che ha come obiettivo il raggiungimento della carbon neutrality entro il 2050, ma in cui non si tiene conto degli ulteriori rialzi di prezzo legati ai permessi di emissione dell'anidride carbonica.
Questi sono gli effetti devastanti delle vostre politiche green radicali, che come gruppo chiediamo vengano riviste, o a pagare le vostre scelte arbitrarie saranno le famiglie. Chiediamo di rivedere la traiettoria, Commissario, per tutelare cittadini e famiglie dalla schizofrenia di un mercato in preda al caos da transizione.
"
Elena LIZZI,2021-10-04,IT,"The role of development policy in the response to biodiversity loss in developing countries, in the context of the achievement of the 2030 Agenda (debate)",https://www.europarl.europa.eu/doceo/document/CRE-9-2021-10-04-INT-1-041-0000_IT.html,"  Elena Lizzi (ID).   – Signor Presidente, onorevoli colleghi, la risoluzione pone temi e obiettivi epocali, sui quali sono indispensabili specifiche valutazione di impatto per le ricadute di questa iniziativa sulla vita dei cittadini e sulle generazioni mondiali future.
È vero che la perdita di biodiversità potrebbe causare danni irreparabili dal punto di vista ambientale sociale ed economico. Infatti, circa il 75 % della diversità genetica delle piante è andato perduto, mentre il 75 % degli alimenti mondiali è generato da sole dodici piante, e ciò rappresenta un rischio per la sicurezza alimentare globale.
Ci chiediamo se non sia il caso di accelerare il processo di approvazione delle new breeding techniques, per rendere più resistenti altre specie e aiutare il mantenimento della biodiversità. Secondo le più recenti ricerche, questi obiettivi non sarebbero contrastanti o conflittuali. Il Joint Research Center ha studiato l'impatto degli obiettivi specifici della strategia europea per la biodiversità e ha evidenziato che il fabbisogno alimentare dei cittadini dell'Unione diventerebbe più dipendente dalle importazioni dai paesi terzi, con conseguente aumento di emissioni e perdita della biodiversità degli stessi, il tutto per accontentare i regimi alimentari europei.
Chiediamo pertanto che, insieme a questo documento, sia compresa una valutazione d'impatto, al fine di ponderare le richieste che noi facciamo anche agli altri paesi.
"
Elena LIZZI,2021-09-13,IT,"Fair working conditions, rights and social protection for platform workers - New forms of employment linked to digital development (debate)",https://www.europarl.europa.eu/doceo/document/CRE-9-2021-09-13-INT-1-117-0000_IT.html,"  Elena Lizzi (ID).   – Signora Presidente, signor Commissario, onorevoli colleghi, il voto in plenaria della relazione su condizioni di lavoro eque, diritti e protezione sociale per i lavoratori delle piattaforme segna un traguardo importante per le nuove forme di occupazione legate allo sviluppo digitale.
Infatti il lavoro su piattaforma digitale ha sollevato preoccupazioni su precarietà, cattive condizioni di lavoro, assenza di protezione sociale adeguata o difficoltà di accesso alla stessa, concorrenza sleale, lavoro non dichiarato, redditi e orari di lavoro frammentati e imprevedibili, mancanza di meccanismi di risoluzione delle controversie, dequalificazione e mancanza di opportunità di carriera, nonché assenza di misure in materia di salute e sicurezza sul lavoro.
Devo tuttavia richiamare alcuni aspetti che non ci convincono nella relazione e chiedo quindi al Commissario nei futuri atti di approfondire l'invito alla Commissione a scrutinare i progressi negli Stati membri nell'ambito della protezione sociale e nell'ambito del semestre europeo.
Inoltre è condivisibile sottolineare l'importanza della formazione, anche se poi si chiede alla Commissione di affrontare il problema dell'educazione e della formazione dei lavoratori delle piattaforme digitali, cosa che non è di sua competenza.
Inoltre l'invito alla Commissione a considerare di istituire una ""etichetta di qualità europea"" per le piattaforme digitali: oltre a spingersi un po' oltre, a cosa serve un'etichetta di qualità europea? Non dovrebbero essere tutte le piattaforme in condizione di rispettare e garantire gli stessi diritti? Si vogliono creare piattaforme di serie A e piattaforme di serie B?
Su questo noi cercheremo di fare la nostra opera di stimolo, siamo confortati dal fatto che spesso la cronistoria extraparlamentare ci restituisce la ragione che in Aula ci viene negata.
"
Elena LIZZI,2021-07-07,IT,A new ERA for Research and Innovation (continuation of debate),https://www.europarl.europa.eu/doceo/document/CRE-9-2021-07-07-INT-3-280-0000_IT.html,"   Elena Lizzi,  a nome del gruppo ID. – Signor Presidente, onorevoli colleghi, signor Commissario, ringrazio anche il presidente della commissione Bușoi per la mozione e per aver spiegato l'importanza del rafforzamento dello Spazio europeo della ricerca. La pandemia che ha colpito tutto il mondo ed in particolare l'Europa ha dimostrato quanto sia vitale che la ricerca sia al centro della programmazione strategica europea. 
Per questo motivo, come gruppo, accogliamo e condividiamo alcuni punti evidenziati nella mozione, soprattutto per quanto riguarda quelli dedicati alle piccole e medie imprese e alle università e vi dirò perché. Tutti qui hanno affermato che il valore del ruolo svolto dal settore privato è importante nel migliorare la capacità di ricerca e innovazione europee, nel potenziare le nuove innovazioni e nel promuovere la competitività e la sostenibilità dell'Europa. 
Noi quindi, anche insieme a voi, riteniamo che questo possa essere raggiunto agevolando l'accesso ai fondi per le piccole e medie imprese e fornendo un maggiore aiuto riducendo in modo significativo le pratiche burocratiche. E su questo ancora forse non ci siamo. Bisogna quindi colmare il gap tra industria e mondo accademico per monetizzare, ma non solo in soldi, i risultati raggiunti in ambito universitario e per vedere gli sforzi concretizzati in risultati volti al miglioramento della vita del cittadino. 
La Commissione dovrebbe incentivare il trasferimento del know-how e degli esempi di successo tra i paesi membri. A questo riguardo in quanto friulana – il Friuli-Venezia Giulia è una regione nel Nord-Est dell'Italia – vorrei portare all'attenzione l'iniziativa dell'Università di Udine che, tramite il progetto Uniud Lab Village, intende rafforzare il legame tra ricercatori, studenti e imprese per aumentarne il trasferimento tecnologico.
Quest'area innovativa intende creare le modalità per costruire un percorso progettuale comune, in modo tale da dare risposte concrete, innovative e misurabili al comparto produttivo, sociale ed economico incrementando il legame con il territorio. Questa spinta innovativa del Friuli-Venezia Giulia è stata comprovata anche quest'anno con la riconferma dell'inserimento della stessa nell'elenco delle regioni europee fortemente innovative. È su questo che dobbiamo premere l'acceleratore ed è su questo che dobbiamo spingere.
"
Elena LIZZI,2021-06-08,IT,European Social Fund Plus (ESF+) 2021-2027 (continuation of debate),https://www.europarl.europa.eu/doceo/document/CRE-9-2021-06-08-INT-2-293-0000_IT.html,"  Elena Lizzi (ID).   – Signor Presidente, onorevoli colleghi, signor Commissario, l'accordo sul nuovo Fondo sociale europeo Plus riunisce diversi strumenti di cui mi sono occupata in commissione EMPL, tra i quali il programma per affrontare il problema della disoccupazione giovanile, quello per affrontare la povertà infantile e il Fondo europeo di aiuti agli indigenti. 
Secondo l'accordo, i paesi dell'Unione europea in cui il numero di bambini ad alto rischio di povertà è superiore alla media dell'Unione europea dovranno spendere almeno il 5 % delle risorse di questo Fondo per azioni che contribuiscano a contrastare la povertà infantile. Nei paesi in cui il numero dei giovani che attualmente non lavorano, non studiano e non fanno formazione sia superiore alla media dell'Unione europea, il 12,5 % del Fondo dovrà essere speso per combattere la disoccupazione giovanile. 
Il Parlamento ha negoziato per avere un bilancio dedicato alla lotta contro la povertà estrema in ogni Stato membro. Almeno il 3 % delle risorse dovrà essere speso per coloro che ne hanno più bisogno, fornendo l'assistenza materiale di base o affrontando la deprivazione materiale. 
Considerando che il nuovo Fondo sociale europeo Plus potrà così contare su una dotazione finanziaria di 88 miliardi di EUR, 100 a prezzi correnti, speriamo che i governi nazionali sappiano ora individuare correttamente i beneficiari del Fondo e presentare le priorità di spesa nei piani operativi nazionali. Qui il compito della Lega Salvini sarà sempre di maggiore stimolo. Siamo confortati dal fatto che spesso la cronistoria extra parlamentare ci restituisca la ragione che in Aula ci viene negata. Sappiamo governare, lo dimostriamo tutti i giorni e siamo sempre tra la gente, e la gente vuole che i fondi vengano utilizzati nel giusto modo. 
"
Elena LIZZI,2021-05-20,IT,The severe impact of the recent spring frost on fruit and wine growers (debate),https://www.europarl.europa.eu/doceo/document/CRE-9-2021-05-20-INT-4-152-0000_IT.html,"  Elena Lizzi,  a nome del gruppo ID. – Signor Presidente, signor Commissario, onorevoli colleghi, purtroppo non è un bel momento per il settore ortofrutticolo e vinicolo. Per contestualizzare la drammatica situazione, rammento i numeri disastrosi causati dalle gelate che hanno colpito la mia regione, il Friuli Venezia Giulia, nei mesi di aprile e di maggio.
Per quanto riguarda il settore vinicolo, le gelate hanno colpito le varietà precoci della zona della pianura pordenonese che avevano già iniziato il germogliamento, come i vitigni glera e chardonnay; nel settore ortofrutticolo le specie più danneggiate sono il kiwi e gli asparagi, quasi completamente falcidiati. Purtroppo la situazione non è differente in Veneto, dove si registra l'azzeramento della produzione del kiwi in provincia di Verona e danni gravi ai ciliegi del Vicentino, oltre alle orticole e gli asparagi tra il padovano e il veneziano. Queste sono solo alcune delle situazioni del nordest dell'Italia e, secondo le associazioni di categoria nazionali, i danni ammontano a un miliardo di euro solo in Italia e quindi servono interventi straordinari.
L'Istat ha ieri dichiarato che, solo per il vino, le esportazioni italiane nel primo bimestre 2021 sono diminuite del 13 % rispetto allo stesso periodo del 2020; tutto ciò in un contesto non ancora post-pandemico e sappiamo, lo abbiamo ricordato, l'impegno degli agricoltori durante la pandemia.
Per aiutare il settore è necessario analizzare quali sono le difficoltà che hanno gli agricoltori nella corretta gestione del rischio e cosa serve per avere un impianto assicurativo appetibile: in base alla normativa la gelata tardiva è considerata assicurabile, quindi le Regioni non possono aiutare economicamente gli agricoltori. Le Regioni, però, hanno bisogno nel più breve tempo possibile di flessibilità e di strumenti ad hoc per calmierare le perdite causate dal gelo e per avviare strumenti straordinari ci dev'essere un intervento congiunto, nazionale e comunitario.
Anche la ricerca potrebbe dare una grossa mano con risposte concrete e scientifiche: è necessario un cambio sulle new breeding techniques poiché la loro regolamentazione potrebbe dare un maggiore impulso alla ricerca, per creare varietà più resistenti al freddo o che possano ritardare il loro ciclo vegetativo o posticipare lo sviluppo fenologico e, di conseguenza, evitare gli effetti delle gelate.
Possiamo però mettere in pratica già oggi tecniche agronomiche e strumenti, come giusti impianti d'irrigazione per proteggere fiori e gemme, che devono trovare una via privilegiata negli investimenti dello sviluppo rurale. Questo servirebbe per proteggere le colture dalle gelate e dare corpo al sistema della sostenibilità con le giuste risorse. 
L'acqua serve nei campi, non per annacquare il vino. Signor Commissario, io spero che i colleghi stiano attenti quest'anno per evitare un'altra variazione di bilancio con cui risorse dai capitoli dell'agricoltura finiscono per altre finalità.
"
Elena LIZZI,2021-05-19,IT,Digital future of Europe: digital single market and use of AI for European consumers (debate),https://www.europarl.europa.eu/doceo/document/CRE-9-2021-05-19-INT-3-225-0000_IT.html,"  Elena Lizzi (ID).   – Signor Presidente, signor Commissario, onorevoli colleghi, per il concreto raggiungimento di un mercato dei dati attivo, come indicato nella prima parte della relazione, dobbiamo garantire un loro alto livello di controllo con regole chiare ed equilibrate.
Da relatrice ombra in commissione ITRE sul data governance act, ho approfondito il tema dell'accessibilità dei dati da parte delle micro, piccole e medie imprese, che trovano difficoltà ad avere le stesse opportunità delle grandi, concetto qui prima ribadito dal Commissario.
Dobbiamo rendere le piccole imprese più competitive ed evitare che le start-up europee, nate magari grazie al sostegno dei programmi quadro per la ricerca e l'innovazione, si rivolgano a mercati nei paesi terzi. La carenza di un'alta qualità o il mancato utilizzo dei dati renderebbe impossibile l'espansione delle micro e piccole imprese e rallenterebbe la transizione digitale, con evidenti danni su tutta la filiera in Europa.
Ribadiamo prudenza e progressività nelle scelte di applicazione delle intelligenze artificiali e di consentire solo quelle più sicure.
"
Elena LIZZI,2021-05-17,IT,Just Transition Fund (debate),https://www.europarl.europa.eu/doceo/document/CRE-9-2021-05-17-INT-1-092-0000_IT.html,"  Elena Lizzi (ID).   – Signora Presidente, signor Commissario, onorevoli colleghi, sono stata relatrice ombra del gruppo ID per la commissione AGRI su questo fascicolo. Noi riteniamo che il Fondo per la transizione giusta sia uno strumento che, se usato in maniera intelligente, potrà portare seri benefici all'Europa.
Osserviamo però che la distribuzione dei finanziamenti del Fondo per una transizione giusta è iniqua, perché favorisce i paesi che fino a ora non si sono preoccupati dalla transizione climatica e hanno continuato a produrre carbonio e carbone, a discapito dei paesi più virtuosi.
Riteniamo pertanto che vada a penalizzare chi, come l'Italia, si è impegnato per raggiungere il mix energetico, ottemperando agli obiettivi e che, purtroppo, avrà solo una parte marginale di queste somme. Anche l'introduzione del Meccanismo di ricompensa verde sfavorisce l'Italia e premia chi è stato negligente negli anni.
Serviva un approccio meno idealistico e più pragmatico al tema ambientale, poiché è necessario considerare tutte le alternative per un raggiungimento graduale e progressivo degli obiettivi.
"
Elena LIZZI,2021-04-27,IT,European Globalisation Adjustment Fund (EGF) 2021-2027 (debate),https://www.europarl.europa.eu/doceo/document/CRE-9-2021-04-27-INT-2-194-0000_IT.html,"  Elena Lizzi,  a nome del gruppo ID. – Signora Presidente, onorevoli colleghi, signor Commissario, nell'ambito del piano per la ripresa dell'economia, il Fondo europeo di adeguamento alla globalizzazione, che oggi ribattezziamo, è uno strumento di emergenza per aiutare le persone che perdono il lavoro a causa della crisi economica globale.
L'abbassamento della soglia minima a 200 licenziamenti e l'ampliamento del campo di applicazione sono una prima risposta alle numerose domande che facevamo prima del COVID quando, accanto all'agenda delle nuove priorità politiche, avremmo voluto vedere gli strumenti compensativi dell'inevitabile impatto delle stesse su aziende e lavoratori. 
I contributi europei, però, potranno ora essere richiesti anche a fronte di licenziamenti dovuti a nuovi motivi, come i cambiamenti nella composizione del mercato interno, l'automazione, la digitalizzazione, la transizione verso un'economia a basse emissioni di carbonio e anche le conseguenze della pandemia da COVID-19.
Il Fondo europeo rappresenta quindi uno strumento con cui l'Unione europea tenta finalmente di compensare, almeno parzialmente, la destabilizzazione economica e sociale che, suo malgrado, provocherà con l'agenda delle nuove priorità politiche, a cui si è aggiunta l'emergenza COVID, all'inizio sottovalutata.
Approviamo, Commissario, ma senza gioire perché si tratta pur sempre di uno strumento da porre in campo in situazioni straordinariamente negative. La nostra delegazione sostiene da sempre gli interventi di questo strumento, considerandoli una parziale restituzione ai cittadini e ai lavoratori. A maggior ragione, in modo solidale, sosteniamo adesso.
"
Elena LIZZI,2021-04-26,IT,Establishing Horizon Europe – laying down its rules for participation and dissemination - Specific Programme implementing Horizon Europe – the Framework Programme for Research and Innovation - European Institute of Innovation and Technology - Strategic Innovation Agenda of the European Institute of Innovation and Technology (debate),https://www.europarl.europa.eu/doceo/document/CRE-9-2021-04-26-INT-1-107-0000_IT.html,"  Elena Lizzi,  a nome del gruppo ID. – Signor Presidente, gentile Commissaria, onorevoli colleghi, oggi per la ricerca è un bel giorno, perché con il voto in plenaria il programma Orizzonte Europa, e di conseguenza anche EIT, avranno finalmente inizio con l'approvazione del regolamento e la base giuridica.
Siamo contenti di esprimere il nostro voto favorevole per entrambi i dossier perché l'importanza della ricerca e dell'innovazione non hanno colore politico. Nonostante il risultato ottenuto, però, dobbiamo registrare ed esprimere un rammarico perché volevamo fare di più. Tutto il Parlamento europeo aveva richiesto un'allocazione di 120 miliardi di euro, cifra che sarebbe stata un chiaro segnale per la ricerca europea e per tutti i nostri ricercatori. 
Abbiamo tutti registrato poi l'importanza della ricerca e la pandemia ha aperto definitivamente gli occhi sui rischi derivanti dai tagli fatti su di essa. Inoltre, per raggiungere i tanto desiderati traguardi ecologici, si dovrà investire in ricerca e i soldi stanziati potrebbero non bastare. 
Nonostante questo, siamo felici di aver ottenuto circa 3 miliardi di euro per EIT e 10 miliardi per gli ERC, per finanziare le piccole e medie imprese. 
Presidente tutti, trasversalmente, stiamo sostenendo, questo programma: speriamo di non doverci pentire di essere stati poco coraggiosi. 
"
Elena LIZZI,2020-09-15,IT,"Situation in Belarus - Situation in Lebanon - Situation in Russia, the poisoning of Alexei Navalny (debate)",https://www.europarl.europa.eu/doceo/document/CRE-9-2020-09-15-INT-2-112-0000_IT.html,"  Elena Lizzi,  a nome del gruppo ID. – Signor Presidente, onorevoli colleghi, signor Alto rappresentante, la terribile esplosione che il 4 agosto scorso ha devastato Beirut sta rapidamente portando il Libano verso una sanguinosa rivoluzione anarchica, di quelle che distruggono senza nulla costruire.
È certamente compito dell'Europa proporre soluzioni per aiutare il paese dei cedri e non lasciare spazi politici a Stati come la Turchia o l'Iran, in un paese strategico nello scacchiere del Medio Oriente. Ma l'intervento dell'Unione europea deve avvenire a determinate condizioni: il Libano, infatti, fa i conti con la corruzione e con un sistema clientelare che necessita di riforme richieste dalla stessa società civile. 
È necessario che l'Unione europea controlli in che modo e da chi verranno utilizzati sia i fondi del primo soccorso, sia quelli per la ricostruzione di Beirut. Anche la proposta di chi vorrebbe bypassare il denaro attraverso le ONG lascia alquanto perplessi, alla luce della critica della Corte dei conti europea in fatto di trasparenza sulle rendicontazioni ... 
(Il Presidente toglie la parola all'oratrice)
"
Elena LIZZI,2020-03-10,IT,"Coronavirus outbreak, state of play and ensuring a coordinated European response to the health, economic and social impact (debate)",https://www.europarl.europa.eu/doceo/document/CRE-9-2020-03-10-INT-2-044-0000_IT.html,"  Elena Lizzi (ID).   – Signora Presidente, onorevoli colleghi, signori Commissari, vi prego di dire alla Presidente von der Leyen che, dopo il coronavirus, nulla sarà come prima se l'Unione europea non darà risposte precise, puntuali, veloci, efficaci e solidali.
Ho sentito diversi interventi e molti di questi sono anche condivisibili, ma mi preoccupano alcuni aspetti, in particolare quello della solidarietà e quello dell'economia.
Io vengo da una terra che nel 1976 ha dovuto affrontare un evento tellurico che in sessanta secondi ha fatto mille morti e, anche se avevo otto anni a quell'epoca, io ho visto che cos'era la solidarietà, ho imparato che cos'è esprimere solidarietà e il popolo friulano ha manifestato solidarietà in tanti altri casi in cui altre popolazioni si sono trovate in situazione di bisogno.
Qui mi pare che si ritardi. Non voglio aggiungere tante cose a quanto è stato detto dai colleghi – le chiedo gentilmente di aspettare prima di azionare il martelletto – vorrei solo richiamare la necessità per gli Stati membri di poter incidere anche a livello economico per le piccole e medie imprese, che è quello che stanno chiedendo i governatori, che sono stati interrotti e tacciati anche di essere troppo...
(la Presidente toglie la parola all'oratrice)
"
Elena LIZZI,2020-02-12,IT,Gender Equality Strategy (debate),https://www.europarl.europa.eu/doceo/document/CRE-9-2020-02-12-INT-3-376-0000_IT.html,"  Elena Lizzi (ID).   – Signora Presidente, onorevoli colleghi, signora Commissaria, sosteniamo l'importanza della parità di genere come valore comune. Se vogliamo essere coerenti, operiamo per promuoverla in tutte le politiche dell'Unione europea, nonché del Parlamento, ma come rivoluzione culturale e non come atto impositivo.
Le barriere che impediscono la partecipazione femminile al mondo del lavoro comportano costi di benessere e crescita particolarmente elevati. Rimuovere gli ostacoli è importante. Le ricerche dell'Istituto europeo per l'uguaglianza di genere provano che la parità di genere favorirebbe la crescita economica. Però l'Istituto monetizza anche il ruolo delle donne nella conciliazione famiglia-lavoro?
I miglioramenti dell'uguaglianza di genere creerebbero oltre dieci milioni di opportunità di lavoro aggiuntive in Europa e il PIL pro capite crescerebbe di quasi il 10 % entro il 2050. Ma quale equilibrio per le famiglie? La parità di genere dovrà essere promossa anche nell'ambito delle nuove politiche dell'Unione europea – mercato unico digitale, Green Deal e intelligenza artificiale – nelle quali il divario occupazionale è ancora più drammatico. 
Ora una nuova Commissaria con delega esclusiva alle pari opportunità dovrà cambiare la gestione delle precedenti politiche in materia, anche perché la Corte dei conti europea esaminerà l'integrazione della dimensione di genere nel bilancio dell'Unione europea e, stando a quanto reso pubblico oggi, la relazione di audit sarà diffusa nella primavera del 2021. Allora vedremo quale ricaduta avranno le politiche della Commissione von der Leyen nel mondo delle donne.
"
Elena LIZZI,2020-01-30,IT,"Gender pay gap (B9-0069/2020, B9-0073/2020, B9-0083/2020, B9-0084/2020)",https://www.europarl.europa.eu/doceo/document/CRE-9-2020-01-30-INT-2-225-0000_IT.html,"  Elena Lizzi (ID).   – Signora Presidente, onorevoli colleghi, nella scala dei valori europei l'uguaglianza fra uomini e donne è seconda solo alla protezione dei diritti umani. Noi dobbiamo ancora far cambiare la percezione che sia scontatamente a carico delle donne o non sia importante il lavoro di accudimento dei figli e di anziani svolto a sostegno della famiglia. Questa rivoluzione culturale permetterebbe alle donne di partecipare maggiormente all'economia, favorendone la crescita.
Non ho votato la risoluzione in esame perché, pur nello spirito condivisibile, sono proposti interventi specifici della Commissione su salari e su aree di competenza degli Stati membri, peraltro anche sulle piccole e medie imprese. Gli oneri dovuti al divario retributivo di genere non devono ricadere però solo sulle imprese, soprattutto se medie e piccole, ma devono essere sostenuti per un cambio culturale universale. Non si dovrebbe parlare solo di divario retributivo, ma anche e soprattutto di parità di trattamento e di politiche che favoriscano una maggiore inclusione delle donne nel mondo del lavoro. 
"
Elena LIZZI,2020-01-14,IT,Situation in Iran and Iraq following recent escalations (debate),https://www.europarl.europa.eu/doceo/document/CRE-9-2020-01-14-INT-2-315-0000_IT.html,"  Elena Lizzi (ID).   – Signora Presidente, onorevoli colleghi, signor Vicepresidente, l'ondata di instabilità innescata dalla morte del generale Soleimani ha messo in evidenza, ancora una volta, l'inadeguatezza delle politiche estere dell'Unione europea, ridimensionandola a un consorzio di buona volontà, spesso inefficace e poco incisivo nelle situazioni che contano.
Signor Borrell, non riguarda la Sua persona o la Sua professionalità, riguarda il contesto in cui l'Unione europea deve muoversi e quindi il quadro giuridico: l'economia iraniana al collasso, l'ammissione – in ritardo – dell'abbattimento del Boeing ucraino in cui hanno perso la vita 176 persone, il caso diplomatico dell'arresto dell'ambasciatore britannico. Si rischia un'escalation di nuovi scontri e manifestazioni di piazza, con la conseguente reazione violenta del regime.
Dov'è la Commissione geopolitica promessa dalla Presidente von der Leyen? In che modo in questi periodi si è cercato di limitare l'escalation? Abbiamo parlato a novembre di Iraq e Iran. Si continua a invitare ad abbassare i toni, e lo faccio anch'io, all'uso del dialogo e della diplomazia, alla ricerca di una soluzione politica, e lo faccio anch'io. Ma poi non succede nulla e tutto si risolve in una dichiarazione congiunta.
La prima nota della Presidente von der Leyen sulla morte di Soleimani è arrivata solo giorni dopo. L'Unione europea rischia ancora una volta di... (la Presidente toglie la parola all'oratrice)
"
Elena LIZZI,2019-12-11,IT,Statement by the President,https://www.europarl.europa.eu/doceo/document/CRE-9-2019-12-11-INT-1-010-0000_IT.html,"  Elena Lizzi (ID).   – Signor Presidente, la ringrazio per questo tempo concesso per voler commemorare la memoria e l'operato di un mio corregionale, un italiano, che però è stato il padre del programma Erasmus e quindi è un fratello anche di quest'Assemblea. Domenico Leonarduzzi è mancato la scorsa settimana all'età di 86 anni e, come voi potete immaginare, lascia nella famiglia un vuoto incolmabile, perché naturalmente caratterialmente è stato un uomo forte, pieno di iniziativa e di buona volontà, ma lascia anche alla Comunità europea una grande memoria e una grande testimonianza di quello che può essere un progetto comune vero da condividere, anche se in altri momenti le posizioni politiche nostre ci vedono molto lontani. 
Vorrei chiedere a quest'Assemblea, se possibile, di commemorare la sua figura anche in un altro momento in modo approfondito. Lo abbiamo fatto in sede di commissione EMPL e so che altri colleghi si sono uniti a questo momento di cordoglio. Vorrei esprimere alla famiglia, alle figlie e ai nipoti il nostro cordoglio e la nostra partecipazione al lutto personale e umano, ma soprattutto vorrei condividere con voi la persona, la figura e l'operato del papà di Erasmus e ricordarlo qui. 
"
Elena LIZZI,2019-11-27,IT,"Situation in Israel and Palestine, including the settlements (debate)",https://www.europarl.europa.eu/doceo/document/CRE-9-2019-11-27-INT-3-292-0000_IT.html,"  Elena Lizzi (ID).   – Signora Presidente, onorevoli colleghi, signora Alto rappresentante Mogherini, secondo il Segretario di Stato americano gli insediamenti ebraici in Cisgiordania non violano la legge internazionale. La sentenza della Corte di giustizia dell'Unione europea, invece, impone che Israele segnali sull'etichetta dei propri prodotti se provengono da insediamenti situati in uno dei territori cosiddetti occupati. Perché all'Europa non interessa etichettare allo stesso modo nessun prodotto degli oltre duecento contenziosi territoriali nel mondo?
Le proteste degli Stati arabo-sunniti alla politica di Washington sono state deboli e fanno capire come la maggiore preoccupazione sia l'azione iraniana. L'Unione europea continua a colpire Israele, l'unica vera democrazia del Medio Oriente, quando dovrebbe essere il terrorismo islamico il nemico da combattere. L'Unione europea stanzia milioni di euro all'islamica Turchia ma si dimentica di etichettarla per l'occupazione di Cipro. Ha forse allora ragione Netanyahu a parlare di un nuovo antisemitismo in Europa?
"
Elena LIZZI,2019-11-27,IT,"Situation in the broader Middle East region, including the crisis in Iran, Iraq and Lebanon (debate)",https://www.europarl.europa.eu/doceo/document/CRE-9-2019-11-27-INT-3-345-0000_IT.html,"  Elena Lizzi (ID).   – Signor Presidente, onorevoli colleghi, signora Alto rappresentante, voglio ancora ricordare i cinque militari italiani che sono stati feriti in un attentato nell'area di Kirkuk, in Iraq, proprio alla vigilia dell'anniversario della strage di Nassiriya.
In Iraq le manifestazioni di questi giorni sono le più intense dal 2005 e stanno avvenendo soprattutto nelle zone sciite: si tratta di persone che chiedono lavoro e lottano contro la corruzione. Sono rimasti finora estranei alle manifestazioni il Nord curdo e le aree interessate dalla conquista territoriale dello Stato islamico.
In Iraq si moltiplicano gli attentati e lo Stato islamico si sta riorganizzando. L'Unione europea non può restare a guardare.
Una delle opere che adornano il tunnel che da Baghdad passa sotto piazza Tahrir, centro delle proteste antigovernative, raffigura il volto di Gesù incoronato di spine, simbolo anche delle pene irachene. In Iraq ci sono anche cristiani, calati dal 2003 da un da un milione e mezzo a 250 000 e che rischiano di essere cancellati dopo duemila anni di storia. I capi delle chiese e delle comunità cristiane sostengono le manifestazioni popolari di protesta pacifica.
Anche Trump ha giustamente finanziato le organizzazioni cristiane irachene. Nell'Iraq il ruolo delle minoranze è fondamentale, quale garanzia che la regione non diventi scontro tra sunniti e sciiti. Anche l'Unione europea deve sostenere la minoranza cristiana irachena.
"
Elena LIZZI,2019-11-14,IT,"Situation of migrants in Bosnia, in particular in Bihać (debate)",https://www.europarl.europa.eu/doceo/document/CRE-9-2019-11-14-INT-2-022-0000_IT.html,"  Elena Lizzi (ID).   – Signor Presidente, onorevoli colleghi, l'Unione europea deve occuparsi anche delle ricadute sui cittadini degli Stati membri che vivono lungo la rotta balcanica. 
Il Friuli Venezia Giulia, regione autonoma italiana, al confine con Slovenia ed Austria, guarda con grande preoccupazione alla situazione dei migranti in Bosnia. Gli arrivi dei migranti in Friuli Venezia Giulia crescono. Sono oltre 5 500 gli ingressi dall'inizio del 2019 a fine settembre. Secondo i dati delle prefetture regionali i richiedenti asilo presenti sul territorio a fine settembre ammontano a oltre 2 900, mentre erano 5 000 all'inizio del 2018. 
Il calo del 40 % è dovuto alla politica di Matteo Salvini, che ha permesso di gestire una situazione potenzialmente esplosiva. C'è la preoccupazione, oggi, di ritornare ai numeri dei migranti registrati nel 2018 e l'incertezza è alimentata anche dalla politica migratoria del governo giallorosso. 
Bisognerà inoltre tenere conto dell'impatto sul flusso migratorio dell'ingresso della Croazia nello spazio Schengen. Facciamo in modo che la rotta balcanica non diventi un grande Bihać.
"
Elena LIZZI,2019-10-24,IT,Egypt,https://www.europarl.europa.eu/doceo/document/CRE-9-2019-10-24-INT-4-047-0000_IT.html,"  Elena Lizzi,  a nome del gruppo ID. – Signor Presidente, onorevoli colleghi, quando si parla di violazione dei diritti umani in Egitto, è doveroso ricordare in questo Parlamento che, a quasi quattro anni dalla scomparsa di Giulio Regeni, il giovane ricercatore friulano mio conterraneo, le autorità egiziane non hanno ancora rivelato la verità sulla sua morte. 
Inoltre, non hanno ancora prodotto risultati le mobilitazioni nazionali ed internazionali, comprese quelle di questo Parlamento, con le risoluzioni del 10 marzo 2016 e del 13 dicembre 2018. Se promuovere verità e giustizia è un dovere anche dell'Unione europea, è un dovere anche garantire e tutelare i diritti dei suoi cittadini, al di fuori dello spazio di Schengen. Per Giulio Regeni era stato fatto tutto? 
Ricordiamo che l'Unione europea è il primo partner economico dell'Egitto e la sua principale fonte di investimenti esteri, tanto che l'assistenza bilaterale dell'Unione europea all'Egitto, nell'ambito dello strumento europeo di vicinato, ammonta a circa 500 milioni di euro per il periodo 2017-2020; che l'Egitto è un interlocutore importante ed è un paese fondamentale per la stabilità nell'area del Mediterraneo, data la posizione geopolitica e la presenza di un lungo confine nel deserto, che rende difficile ogni controllo di flussi, di persone e di beni; che il confronto tra Egitto e Unione europea deve promuovere il rispetto e la tutela dei diritti e delle libertà della persona, perché la stabilità di un paese corre parallela alla tutela delle libertà individuali, del rispetto del valore della vita e dello Stato di diritto; che l'ondata di repressione, il clima teso e le critiche internazionali potrebbero minacciare la stabilità stessa dell'Egitto e quindi dell'intera area del Nordafrica e potrebbero coinvolgere l'Europa, con conseguenze disastrose. 
Anche alla luce della recente ripresa del dialogo tra le procure del Cairo e di Roma, l'Europa deve incoraggiare il governo di al-Sisi a rassicurare la comunità internazionale sul rispetto dei diritti umani in Egitto, così che da questo sforzo si possa aprire anche uno spiraglio che riveli la verità sulla morte tanto atroce del giovane friulano. 
"
Elena LIZZI,2019-10-23,IT,The Turkish military operation in northeast Syria and its consequences (debate),https://www.europarl.europa.eu/doceo/document/CRE-9-2019-10-23-INT-3-088-0000_IT.html,"  Elena Lizzi (ID).   – Signora Presidente, onorevoli colleghi, non sono solo i curdi, a cui va la nostra solidarietà, ad essere in pericolo. L'offensiva turca rischia di far scomparire la comunità cristiana presente da due millenni in Siria e parte essenziale del suo tessuto sociale. La difesa del Cristianesimo fuori e dentro lo spazio di Schengen è un obbligo a cui l'Unione europea non può sottrarsi.
L'Europa deve rivestire un ruolo da protagonista nel difendere la pace nel Medio Oriente e garantire i diritti umani, senza piegarsi di fronte all'arroganza, ai ricatti e alla minaccia esplicita di farci invadere da 3,6 milioni di immigrati. Quando però qualcuno si riempie la bocca di sanzioni, quel qualcuno non può dimenticare che proprio l'Unione europea ha finanziato Ankara per anni attraverso vari canali, quali gli Strumenti di assistenza preadesione, i finanziamenti della Banca europea per gli investimenti o i contributi sotto forma di assistenza di rifugiati in Turchia. 
Adesso più che mai deve essere chiaro che si deve fermare il processo di adesione della Turchia all'Unione europea. Un suo ingresso si porterebbe dietro l'islamizzazione del nostro continente che ridurrebbe i cristiani a una piccola minoranza perseguitata come oggi accade in Siria .... 
(la Presidente ritira la parola all'oratrice)
"
