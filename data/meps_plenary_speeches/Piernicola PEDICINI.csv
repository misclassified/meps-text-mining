MP,Date,Language,Title,Url,Content
Piernicola PEDICINI,2023-11-23,IT,Job creation  –  the just transition and impact investments (A9-0342/2023 - Sara Matthieu),https://www.europarl.europa.eu/doceo/document/CRE-9-2023-11-23-INT-4-172-0000_IT.html,"  Piernicola Pedicini (Verts/ALE).   – Signora Presidente, onorevoli colleghi, come si fa a creare lavoro? Per prima cosa bisognerebbe evitare di toglierlo il lavoro. Abbiamo l'occasione unica di riformare quei meccanismi che strozzano le economie di alcuni Stati membri ma non siamo stati capaci di fare proprio nulla. 
L'Italia ha un debito pubblico di 2 800 miliardi ma fino ad ora ha già versato nelle tasche dei banchieri 3 000 miliardi di euro in spese per interessi. È normale tutto questo? Eppure, ogni anno gli italiani fanno registrare un surplus primario che viene totalmente assorbito dalla spesa per interessi. 
E allora l'Italia ha trovato la soluzione: quella di caricare la spesa soltanto su una parte del proprio territorio. In Italia si sacrifica il Sud per mantenere la competitività soltanto al Centro e al Nord. E i fondi europei sono una quota ridicola rispetto a quanto viene sottratto al Sud ogni anno. 
Perciò il lavoro si crea da una parte del Paese, ma si distrugge nell'altra. Io dico che l'Esecutivo europeo deve spiegare perché non fa niente per impedire queste ingiustizie.
"
Piernicola PEDICINI,2023-10-19,IT,Commission proposal for a Council recommendation on developing social economy framework conditions (debate),https://www.europarl.europa.eu/doceo/document/CRE-9-2023-10-19-INT-4-179-0000_IT.html,"  Piernicola Pedicini (Verts/ALE).   – Signor Presidente, onorevoli colleghi, mi rivolgo alla Commissione, che ha citato i piani nazionali di ripresa e resilienza di diversi paesi, ma non ha citato nella lista anche l'Italia, della quale parlerò.
I piani nazionali sono stati concepiti sulla base legale della coesione sociale. Le priorità orizzontali erano la disuguaglianza di genere, quella generazionale e soprattutto quella territoriale. Eppure, l'Italia ha spostato – vi comunico – il 70 % delle risorse che erano maturate per la condizione socioeconomica in cui riversa il Sud alla parte ricca del paese, al Nord, lasciando al Sud soltanto il 10 %.
Questo non ha fatto altro che allargare le tensioni sociali, che allargare il divario, che aumentare la disoccupazione al Sud, di genere e generazionale, rendendo impossibile anche mantenere strutture per la disabilità. Tutto questo effetto è stato dovuto al divario che già esisteva. Il punto è che ci possiamo riempire la bocca di belle parole sull'economia sociale ma, se non interveniamo su questo, le cose non cambieranno, e perciò è bene che la Commissione lo sappia.
"
Piernicola PEDICINI,2023-10-19,IT,"The despicable terrorist attacks by Hamas against Israel, Israel’s right to defend itself in line with humanitarian and international law and the humanitarian situation in Gaza (RC-B9-0436/2023, B9-0436/2023, B9-0438/2023, B9-0442/2023, B9-0444/2023, B9-0445/2023, B9-0447/2023, B9-0448/2023)",https://www.europarl.europa.eu/doceo/document/CRE-9-2023-10-19-INT-4-195-0000_IT.html,"  Piernicola Pedicini (Verts/ALE).   – Ho votato contro la risoluzione perché non è stata inserita la frase importantissima ""cessate il fuoco"" come proposto dal GUE. 
E tuttavia credo che questa risoluzione abbia avuto il merito di smascherare le gigantesche ipocrisie di quest'Aula. Abbiamo sentito colleghi chiamare ""mondo libero"" quello che per altri è una prigione. Abbiamo sentito ripetere che c'era un invaso e un invasore per poi schierarsi prontamente dalla parte del nuovo invasore. Abbiamo sentito che l'invaso è il diritto alla difesa, per poi accordare questo diritto all'invasore, e abbiamo sentito richiamare la Russia al diritto internazionale per chiudere gli occhi su Israele che lo calpesta da cinquant'anni. Abbiamo visto colleghi condannare giustamente gli atti terroristici di Hamas, senza però dire neanche una parola su quelli commessi da Netanyahu. 
E per queste ragioni e per questa ipocrisia che il mondo ci sta odiando, perché qui dentro ci si indigna a fasi alterne con una facilità che fa paura. Io dico che per trovare davvero una soluzione non ipocrita bisogna togliere dall'equazione tanto Hamas quanto Netanyahu. 
"
Piernicola PEDICINI,2023-10-17,IT,Question Time with Commissioners - European measures to prevent and to fight the rise of organised crime,https://www.europarl.europa.eu/doceo/document/CRE-9-2023-10-17-INT-2-280-0000_IT.html,"  Piernicola Pedicini (Verts/ALE).   – Abbiamo certamente bisogno di una risposta europea al crimine organizzato, perché è un crimine che supera i confini nazionali. 
Io provengo da un territorio nel quale si sono organizzate la mafia, la camorra, la 'ndrangheta, la Sacra corona unita e posso perciò dire con certezza che le mafie si nutrono di due ingredienti che però non figurano tutti in quelli elencati nel programma EMPACT. 
Il primo è la povertà dei territori di provenienza e perciò i complici delle mafie sono i responsabili di quella povertà. Sono responsabili tutti quei governi che sottraggono risorse umane ed economiche, che tagliano sull'istruzione, che tagliano sulla sanità, che tagliano sul lavoro. 
Il secondo ingrediente è costituito da tutti quei governi che usano il crimine organizzato per fare il lavoro sporco. Sto parlando di traffico delle armi con l'obiettivo di destabilizzare i governi in giro per il mondo. Se davvero l'Unione europea vuole combattere le mafie, deve essere pronta a denunciare quei governi amici che sono dietro le guerre, che armano le guerre, che finanziano le guerre e che provocano le guerre perché lo fanno con lo strumento del crimine organizzato. 
Mi chiedo se la Commissione è al corrente di tutto questo. 
"
Piernicola PEDICINI,2023-10-17,IT,Question Time with Commissioners - European measures to prevent and to fight the rise of organised crime,https://www.europarl.europa.eu/doceo/document/CRE-9-2023-10-17-INT-2-282-0000_IT.html,"  Piernicola Pedicini (Verts/ALE).   – Solo per una precisazione. Io ho un fatto riferimento preciso al traffico di armi. 
Faccio un esempio per essere più chiaro: quando è nata al-Qaeda, al tempo della dissoluzione della ex Jugoslavia, la mafia gli ha fornito le armi. Lo stesso è avvenuto con l'Isis e lo stesso sta avvenendo adesso in Ucraina. È questo che sto dicendo. È di questo che vorrei avere risposta. 
"
Piernicola PEDICINI,2023-07-12,IT,"Conclusions of the European Council meeting of 29-30 June 2023, in particular the recent developments in the war against Ukraine and in Russia (debate)",https://www.europarl.europa.eu/doceo/document/CRE-9-2023-07-12-INT-3-035-0000_IT.html,"  Piernicola Pedicini (Verts/ALE).   – Signor Presidente, onorevoli colleghi, il Consiglio in queste conclusioni ribadisce la ferma condanna all'aggressione russa in Ucraina, perché giustamente la definisce una manifesta violazione della Carta delle Nazioni Unite. La stessa carta che la NATO ha violato in Nicaragua, in Guatemala, a Cuba, in Libia, in Serbia, in Egitto, in Yemen, in Siria, in Afghanistan, in Iraq.
Allora noi dobbiamo chiederci se davvero ha senso pretendere che gli altri rispettino il diritto internazionale quando noi siamo i primi a violarlo; dobbiamo chiederci se possiamo appellarci al rispetto degli organismi internazionali dopo che li abbiamo svuotati di ogni possibile contenuto. Perciò oggi, se davvero vogliamo fermare questa guerra, dobbiamo fare passi nella direzione della pace; dobbiamo avere il coraggio di dire che l'Ucraina non farà mai parte della NATO.
Noi occidentali mettiamo questo sul tavolo della pace. Tu, Russia, cosa sei disposta a fare? Ecco, questo è l'unico modo per salvare moltissime vite umane, tanto ucraine quanto russe.
"
Piernicola PEDICINI,2023-06-15,IT,"Sustainable reconstruction and integration of Ukraine into the Euro-Atlantic community (RC-B9-0270/2023, B9-0270/2023, B9-0274/2023, B9-0275/2023, B9-0277/2023, B9-0278/2023, B9-0281/2023)",https://www.europarl.europa.eu/doceo/document/CRE-9-2023-06-15-INT-4-149-0000_IT.html,"  Piernicola Pedicini (Verts/ALE).   – Signor Presidente, onorevoli colleghi, oggi si è votata questa importante risoluzione, ma paradossalmente, e anche ironicamente, alla fine di questo voto tutti i parlamentari sono andati tranquillamente a mangiare. E perciò io voglio leggere alcune frasi di questa risoluzione affinché i cittadini si rendano conto di quello che si è deciso in quest'Aula. 
L'obiettivo finale della comunità internazionale dovrebbe essere il collasso militare delle forze russe, il pieno ripristino dell'integrità territoriale ucraina, la necessità di ulteriore intensificazione dell'assistenza finanziaria e militare, un immediato dispiegamento di ulteriori attrezzature moderne, tra cui aerei da combattimento, missili ed elicotteri occidentali, la richiesta di un piano di azione accelerato per l'adesione alla NATO dell'Ucraina.
Insomma, questa risoluzione sembra scritta da folli. Chi scrive questa risoluzione pensa davvero che eventualmente la Russia accetti il collasso militare senza ricorrere al nucleare? Stiamo facendo credere agli ucraini che davvero sia possibile ripristinare la sua integrità territoriale senza portare il mondo a un conflitto nucleare? Pensate davvero che sia una buona idea che l'Ucraina sia integrata nella NATO? Noi stiamo andando dritti alla terza guerra mondiale. 
"
Piernicola PEDICINI,2023-06-15,IT,Lessons learnt from the Pandora Papers and other revelations (A9-0095/2023 - Niels Fuglsang),https://www.europarl.europa.eu/doceo/document/CRE-9-2023-06-15-INT-4-156-0000_IT.html,"  Piernicola Pedicini (Verts/ALE).   – Signor Presidente, onorevoli colleghi, i sistemi democratici occidentali sono in piena crisi, perché ormai è evidente a tutti che la politica non rappresenta la volontà dei semplici cittadini. La politica rappresenta sempre di più gli interessi dei poteri finanziari, delle massonerie, dei fondi internazionali, dell'industria del petrolio, di quella dei farmaci e dei pesticidi, e di quella delle armi.
Perciò, per ridare fiducia ai cittadini nel nostro sistema democratico, il ruolo del giornalismo investigativo deve essere protetto di fronte alla denuncia per elusione, evasione fiscale, corruzione, criminalità organizzata e riciclaggio di denaro, ma soprattutto devono essere protetti quei giornalisti investigativi che denunciano crimini di guerra. E l'Unione europea non dovrebbe considerare sopportabile la persecuzione a cui viene sottoposto Julian Assange per il fatto stesso che abbia rivelato gli sporchi segreti delle guerre e abbia rivelato il fallimento sistemico delle nostre istituzioni democratiche secondo i principi dello Stato di diritto.
"
Piernicola PEDICINI,2023-06-15,IT,"Implementation and delivery of the Sustainable Development Goals (A9-0213/2023 - Udo Bullmann, Petros Kokkalis)",https://www.europarl.europa.eu/doceo/document/CRE-9-2023-06-15-INT-4-160-0000_IT.html,"  Piernicola Pedicini (Verts/ALE).   – Signor Presidente, onorevoli colleghi, l'Agenda 2030 per lo sviluppo sostenibile è uno strumento chiave per affrontare le sfide globali dal punto di vista sociale e ambientale, ma vi sono importanti mancanze di dati per il monitoraggio regionale del Sud dell'Unione.
Allora mi corre l'obbligo di riportare le vere ragioni per cui l'Italia, il paese dal quale provengo, mostra i risultati peggiori in termini di povertà, disoccupazione, disuguaglianze, crisi dei prezzi alimentari, degrado ambientale e perdita di biodiversità. Tutto questo avviene perché l'Italia è un paese che fa gli interessi di solo una parte del suo territorio. In Italia è normale che la spesa pubblica al Centro-Nord sia 17 000 EUR, mentre al Sud 13 000 EUR. È normale che per un bambino del Nord si possa spendere 3 500 EUR per l'istruzione, ma al Sud 19 EUR. In Italia è normale che l'alta velocità ferroviaria sia 84 % al Nord e soltanto il 16 % al Sud. Allora, Presidente, l'Unione europea deve intervenire per impedire che i governi italiani usino una parte del paese come colonia e per assicurare pari diritti sociali e civili a tutti i suoi cittadini. 
"
Piernicola PEDICINI,2023-06-01,IT,Corporate Sustainability Due Diligence (A9-0184/2023 - Lara Wolters),https://www.europarl.europa.eu/doceo/document/CRE-9-2023-06-01-INT-2-124-0000_IT.html,"  Piernicola Pedicini (Verts/ALE).   – Signora Presidente, il diritto internazionale dice che l'invasione russa è illegale esattamente come le guerre della NATO in Iraq, in Serbia, in Libia e in Siria. Sono tutte guerre illegali volute da ricchi, combattute da poveri e pagate da cittadini ancora più poveri. 
Perciò questa guerra in realtà è la solita guerra ai poveri. Non ci sono soldi, ma l'Europa ha salvato le banche nelle crisi bancarie. Non ci sono soldi, ma gli Stati membri hanno subito risposto alla richiesta della NATO per uno sforzo bellico fino al 2 per cento del PIL. E se si trovano i soldi per il Covid, la pesante burocrazia impedisce di assorbire quelle risorse nelle aree più povere del nostro continente. 
In questo momento ci sono milioni di cittadini europei che non hanno la possibilità di mettere cibo a tavola. Però questa Unione europea ha il denaro per le banche, ha il denaro per la guerra, ma non ha il denaro per i suoi poveri cittadini. Per questo motivo ho votato ""no"" alla risoluzione Asap. Noi in Ucraina non dobbiamo inviare munizioni, dobbiamo inviare soluzioni. Non dobbiamo esportare democrazia, dobbiamo esportare diplomazia.
"
Piernicola PEDICINI,2023-05-11,IT,"Roadmap on a Social Europe: two years after Porto (B9-0235/2023, B9-0236/2023)",https://www.europarl.europa.eu/doceo/document/CRE-9-2023-05-11-INT-4-180-0000_IT.html,"  Piernicola Pedicini (Verts/ALE).   – Signora Presidente, onorevoli colleghi, io credo che bisogna prendere atto del fatto che nell'Unione europea i diritti sociali e civili non sono salvaguardati in caso di conflitto con le libertà economiche.
In questo momento, in Italia, ci sono ragazzi che protestano a Milano, a Torino, a Roma, a Cagliari, a Firenze, a Pavia. Spesso sono ragazzi del sud, la parte povera del paese, che vivono fuorisede e che protestano contro il caro affitti e contro la discriminazione geografica dei trasporti, fattori che li privano anche del diritto allo studio.
Gli affitti sono inaccessibili e il costo dei voli per tornare a casa è più che raddoppiato; le compagnie aeree hanno distorto la concorrenza e il prezzo di un biglietto da Roma a Palermo può arrivare anche a mille euro, ma nessuno sta facendo proprio niente.
L'Unione europea, da parte sua, ha urgenza di essere più sociale e di intervenire, quindi il forum di Porto deve essere davvero il luogo per vietare i tirocini non retribuiti, per assicurare l'accesso all'alloggio, per lottare contro la discriminazione geografica dei trasporti e per garantire davvero a tutti i nostri ragazzi il diritto allo studio.
"
Piernicola PEDICINI,2023-04-18,IT,"The need for European solidarity in saving lives in the Mediterranean, in particular in Italy (debate)",https://www.europarl.europa.eu/doceo/document/CRE-9-2023-04-18-INT-2-396-0000_IT.html,"  Piernicola Pedicini (Verts/ALE).   – Signor Presidente, io avevo scritto altro, ma poi sono rimasto incastrato sulle parole della destra. Illegalità. Irregolarità. Quelli che lo meritano. Violazione del diritto internazionale. 
Ma, io dico, veramente credete che una madre che sale su un barcone con il proprio bambino per attraversare il Mediterraneo si chieda se quello che sta facendo è illegale o se stia in qualche modo violando il diritto internazionale? È questa l'analisi della destra?
Io credo che questo dimostri, adesso più che mai, che è necessaria una responsabilità europea per nuove regole sui migranti e sulle politiche di asilo, visto che senza regole questa destra può nominare commissari con poteri speciali sui migranti, può restringere le maglie dell'accoglienza, può limitare di fatto l'azione della guardia costiera mettendo a rischio vite umane.
Insomma, come al solito una destra che è forte con i deboli e debole con i forti.
"
Piernicola PEDICINI,2022-10-20,IT,Cultural solidarity with Ukraine and a joint emergency response mechanism for cultural recovery in Europe (debate),https://www.europarl.europa.eu/doceo/document/CRE-9-2022-10-20-INT-4-028-0000_IT.html,"  Piernicola Pedicini (Verts/ALE).   – Signora Presidente, onorevoli colleghi, in tempi di guerra e di crisi economica purtroppo è sempre la cultura a pagare per prima, perciò massima solidarietà agli artisti vittime della guerra.
Io vengo da un territorio, il Mezzogiorno d'Italia, ricco di arte e di cultura, per cui sono infinite le possibilità di ripresa economica legate al patrimonio artistico, a quello storico, a quello monumentale. L'obiettivo incontrerebbe anche quello prioritario del dispositivo per la ripresa e la resilienza, che punta alla riduzione del divario territoriale.
Dobbiamo perciò guardare al taglio della direttrice Est-Ovest dovuta alla guerra, come a una necessità di rafforzare e di potenziare invece la direttrice che va da Nord verso Sud e che guarda all'Africa, abbandonando però definitivamente l'idea di un modello coloniale. Il Mezzogiorno d'Italia, grazie alla sua centralità fra Europa, Africa e Medio Oriente, può offrire il ruolo di hub culturale e commerciale per l'intera Unione europea. Perciò, Commissaria Dalli, io spero che non si perda ancora una volta questa grande occasione per l'Unione europea.
"
Piernicola PEDICINI,2022-10-19,EN,Lukashenka regime's active role in the war against Ukraine (debate),https://www.europarl.europa.eu/doceo/document/CRE-9-2022-10-19-INT-3-358-0000_EN.html,"  Piernicola Pedicini (Verts/ALE).   – Madam President, Russia takes Crimea, and Ukraine attacks Donbas; Russia invades Ukraine and the USA and Europe send weapons to Ukraine, so Ukraine takes back Donbas, but Russia asks Belarus for help and Belarus deploys its armies on the border, so NATO does military exercises in the war area and Russia makes possible the use of nuclear weapons. Where are we going to? This is the problem. This is the question I have. 
This plenary should represent European people, and the European people outside this room don’t want this escalation. But I didn’t listen to anyone making a proposal to stop the war, apart from someone. So my final question is, who does this plenary actually represent?
"
Piernicola PEDICINI,2022-10-05,IT,Russia’s escalation of its war of aggression against Ukraine (debate),https://www.europarl.europa.eu/doceo/document/CRE-9-2022-10-05-INT-3-067-0000_IT.html,"  Piernicola Pedicini (Verts/ALE).   – Signor Presidente, onorevoli colleghi, Commissario, io credo che questa volta le persone abbiano davvero molta paura. Hanno paura perché vedono che questa escalation non è voluta soltanto da una parte, ma è voluta da entrambe le parti. Non hanno quindi paura soltanto di Putin e delle sue minacce. Hanno paura anche di noi occidentali.
Io voglio rileggere una dichiarazione di Biden rilasciata a febbraio prima dell'invasione russa: ""Se la Russia invaderà l'Ucraina, abbatteremo il Nord Stream e faremo in modo che non esista più"". Ecco, queste dichiarazioni fanno paura e creano confusione, perché non si capisce bene dove ci vogliono portare. E non si capisce bene neanche che cosa vuole fare davvero l'Unione europea, visto che nessun capo di Stato e nessun capo di governo ha fatto davvero un passo nella direzione della pace. 
Io credo che l'Unione europea deve assumere un ruolo terzo per fermare questa guerra nell'interesse di tutti. L'unico capo di Stato che ha avuto il coraggio di dire qualcosa in questa direzione è stato il Papa: Putin fermi la guerra e Zelensky sia aperto a serie proposte di pace. Perciò, colleghi, vi esorto, ascoltiamo almeno le parole del Papa.
"
Piernicola PEDICINI,2022-10-04,IT,Question Time (Commission) Tackling depopulation through cohesion policy instrument,https://www.europarl.europa.eu/doceo/document/CRE-9-2022-10-04-INT-2-213-0000_IT.html,"  Piernicola Pedicini (Verts/ALE).   – Signor Presidente, onorevoli colleghi, signora Commissaria, io porto la voce del Mezzogiorno d'Italia, la voce di un territorio che ancora oggi risulta più popoloso della Grecia, più popoloso della Svezia. È un territorio, però, che fa registrare il maggior ritmo vertiginoso di spopolamento negli ultimi anni e non ha uguali questo ritmo in nessun altro paese dell'Unione europea. 
Però noi sappiamo che lo spopolamento si concentra dove c'è la povertà. Nonostante anni di politica di coesione, il divario tra Sud Italia e resto d'Europa aumenta ogni anno di più. Allora ci dobbiamo chiedere perché nel Sud Italia la politica di coesione non sta funzionando. Il punto è che non serve destinare sempre più risorse europee nelle aree disagiate, se poi lo Stato membro è libero di annullare la spesa ordinaria in quegli stessi territori.
In Italia da anni si spostano le risorse ordinarie dalla parte povera del paese alla parte ricca del paese, vanificando ogni possibile obiettivo di coesione. E allora lo spopolamento risulta solo una conseguenza della mancanza di controlli da parte dell'Unione europea su uno Stato che agisce in maniera iniqua come avviene per l'Italia. 
Le chiedo: la Commissione europea sta intervenendo? Può intervenire? Può controllare? Perché è su questo che dobbiamo riflettere ed è su questo che dobbiamo intervenire. 
"
Piernicola PEDICINI,2022-10-04,IT,Question Time (Commission) Tackling depopulation through cohesion policy instrument,https://www.europarl.europa.eu/doceo/document/CRE-9-2022-10-04-INT-2-215-0000_IT.html,"  Piernicola Pedicini (Verts/ALE).   – Grazie Commissaria, io però le vorrei dire che intanto il nuovo governo ha già annullato il Ministero del Sud, non esisterà più, e questo la dice lunga su quello che avverrà nei prossimi mesi. 
Ma a questo vorrei aggiungere anche una questione: da anni la versione dei governi che viene riportata in Commissione, che viene riportata in Europa non corrisponde alla realtà. Perciò io la invito ad andare oltre a quello che dicono e quello che rendicontano gli Stati membri, perché lo Stato membro, come l'Italia, è il principale responsabile di questa situazione. Perciò andate al di là di quello che vi dicono. 
"
Piernicola PEDICINI,2022-09-14,IT,"Economic, social and territorial cohesion in the EU: the 8th Cohesion Report - EU border regions: living labs of European integration (debate)",https://www.europarl.europa.eu/doceo/document/CRE-9-2022-09-14-INT-3-421-0000_IT.html,"  Piernicola Pedicini (Verts/ALE).   – Signora Presidente, onorevoli colleghi, io credo che, al di là delle crisi attuali e sul medio periodo, possiamo certamente dire e osservare che la politica di coesione ha avuto dovunque l'effetto di ridurre il divario territoriale sul territorio dell'Unione europea.
E questo però tranne in Italia – lo dico ai relatori – dove le diseguaglianze economiche, sociali e territoriali aumentano, sempre di più, senza far registrare nessuna inversione di tendenza ormai da decenni. E questo nonostante che il dispositivo per la ripresa e la resilienza presenti proprio il contrasto alle diseguaglianze territoriali tra le sue priorità orizzontali.
E allora io riporto le conclusioni del Dipartimento delle politiche di coesione e dell'Ufficio di bilancio del parlamento italiano, che segnalano il rischio concreto di fallimento degli obiettivi a medio termine, perché le modalità con cui è stato concepito il piano italiano prevedono meccanismi di distribuzione che, di fatto, trasferiranno e trasferiscono i finanziamenti dalla parte povera del paese alla parte ricca del paese.
Chiedo alla Commissione europea cosa intende fare per impedire questo stravolgimento degli obiettivi che danneggiano non soltanto l'Italia, ma l'Unione europea intera.
"
Piernicola PEDICINI,2022-04-06,IT,Conclusions of the European Council meeting of 24-25 March 2022: including the latest developments of the war against Ukraine and the EU sanctions against Russia and their implementation (debate),https://www.europarl.europa.eu/doceo/document/CRE-9-2022-04-06-INT-3-039-0000_IT.html,"  Piernicola Pedicini (Verts/ALE).   – Signora Presidente, onorevoli colleghi, io inizio dicendo che condanno fermamente questo attacco militare russo in Ucraina e sono assolutamente dalla parte del popolo ucraino, ovviamente. Lo dico in partenza per non essere frainteso. E sono anche dalla parte del popolo europeo, che inconsapevolmente sta assumendo i maggiori rischi di questa guerra e i maggiori costi di questa guerra.
In nome di tutte queste persone, io credo che noi dovremmo dire qui chiaramente se questa guerra la vogliamo vincere, se siamo qui per vincerla, o se siamo qui per fermarla questa guerra. Perché se ascoltiamo le dichiarazioni dei principali leader occidentali, se ascoltiamo le parole di Biden, se ascoltiamo le parole di gente come Boris Johnson, non riusciamo mai a trovare la parola ""pace"" in quello che dicono. Io credo francamente che nessuna di queste persone abbia realmente l'intenzione di fermare questa guerra.
E non importa quanti ucraini stanno morendo o quanti cittadini europei soffriranno: loro non la vogliono fermare questa guerra. Allora la prima domanda che faccio è: si può vincere questa guerra? Davvero crediamo di poter sovvertire, di poter rovesciare il regime di Putin, senza che Putin prima utilizzi il nucleare?
La seconda domanda che faccio è: che cosa vogliamo noi europei? Ci rendiamo conto che, da una parte, stiamo dando le armi agli ucraini, dall'altra stiamo dando il denaro alla Russia e, nel frattempo, stiamo imponendo delle sanzioni che gravano soltanto sui cittadini europei?
Per me bisogna soltanto fermarla questa guerra e, per fermarla, bisogna avere il coraggio di dire, anzi di smettere di dire, che Putin è un pazzo criminale e sedersi a quel tavolo e parlare con Putin. Perché se Putin è un pazzo criminale, allora forse dobbiamo chiederci se noi in Serbia, in Libia, in Iraq, in Siria, in Afghanistan, forse siamo stati pazzi criminali altrettanto e forse siamo legittimati a sederci a quel tavolo e parlare con Putin?
E allora l'ultima domanda che faccio è: c'è qualcuno qui dentro che ha davvero l'intenzione di sedersi a quel tavolo nell'interesse del popolo ucraino e nell'interesse e nella difesa del popolo europeo? C'è qualcuno qui dentro che ha il coraggio di dire ""signor no"" agli Stati Uniti d'America? E c'è qualcuno qui dentro che ha il coraggio di dire ""signor no"", davvero!, a questa guerra maledetta?
"
Piernicola PEDICINI,2022-03-09,IT,European Semester for economic policy coordination: annual sustainable growth survey 2022 – European Semester for economic policy coordination: employment and social aspects in the annual sustainable growth strategy survey 2022 (debate),https://www.europarl.europa.eu/doceo/document/CRE-9-2022-03-09-INT-3-045-0000_IT.html,"  Piernicola Pedicini (Verts/ALE).   – Signora Presidente, signori Commissari Dombrovskis e Gentiloni, onorevoli colleghi, questa relazione sul semestre europeo giustamente si focalizza sull'aumento delle disuguaglianze di genere, generazionali, sociali, economiche e, soprattutto, territoriali dovute alla crisi COVID-19.
Purtroppo non abbiamo fatto in tempo a uscire da una crisi che già ci ritroviamo all'interno di un'altra, quella generata dalla guerra, e voi avete dichiarato che il dispositivo per la ripresa e per la resilienza è fondamentale per limitare l'impatto della nuova crisi. Io faccio notare che subito il governo italiano si è affrettato a varare un piano B per sostenere le imprese, localizzate per di più al Centro e al Nord, sacrificando ancora una volta il Mezzogiorno d'Italia, che pagherà il prezzo della guerra. Quindi, ancora una volta, il governo italiano non ha fatto nulla per far assorbire le risorse che toccano al Sud e favorisce il Nord con buona pace della lotta alle diseguaglianze territoriali.
Io credo che la Commissione europea adesso non dovrebbe accettare nessun cambiamento dei piani nazionali, se non vogliamo allargare ulteriormente la crisi economica.
"
Piernicola PEDICINI,2021-12-15,IT,State of play of the RRF (Recovery and Resilience Facility) (debate),https://www.europarl.europa.eu/doceo/document/CRE-9-2021-12-15-INT-3-200-0000_IT.html,"  Piernicola Pedicini (Verts/ALE).   – Signora Presidente, signor Commissario Dombrovskis, signor Commissario Gentiloni, onorevoli colleghi, oggi 22 Stati membri hanno ricevuto una valutazione positiva del piano per la ripresa e la resilienza e tra questi c'è anche l'Italia, che è il paese maggiormente attenzionato dalla Commissione europea.
Eppure noi abbiamo segnalato, in tutti i modi possibili, che il piano italiano non rispetta la priorità di riduzione delle diseguaglianze di genere, generazionali e soprattutto territoriali.
Questo perché il governo italiano è ostaggio di un partito unico del Nord che non permette di assorbire le risorse che sono state destinate principalmente al Sud con l'obiettivo di appropriarsene successivamente. Al Sud mancano gli asili nido, ma il governo italiano li costruisce al Nord. Al Sud mancano le infrastrutture, ma il governo italiano le costruisce al Nord. Al Sud manca il personale, ma il governo italiano lo sta assumendo al Nord.
Ora, io credo che in questa stanza tutti si rendano conto che se fallisce l'Italia fallirà l'intera Unione europea. Perciò io dico, a questo punto, che se fallisce l'Europa la colpa è vostra perché noi vi abbiamo avvertito e voi avete il compito di vigilare.
"
Piernicola PEDICINI,2021-11-24,IT,Outcome of the COP26 in Glasgow (debate),https://www.europarl.europa.eu/doceo/document/CRE-9-2021-11-24-INT-3-053-0000_IT.html,"  Piernicola Pedicini (Verts/ALE).   – Signor Presidente, onorevoli colleghi, che cosa possiamo fare ancora noi europei? Io dico che combattere il riscaldamento globale vuol dire combattere il raffreddamento sociale.
Abbiamo l'esempio di grandi industrie, anche europee, che sono virtuose nei paesi ricchi, mentre scaricano veleni nei paesi poveri. E non mi riferisco soltanto ad Africa o ad America Latina, ma anche alle aree più povere del nostro continente, dove l'industria petrolifera, per esempio, ha la licenza per inquinare l'acqua che viene bevuta dai cittadini, e dove l'industria dell'acciaio, per esempio, ha il permesso di inquinare l'aria che respirano i cittadini.
La povertà è la precondizione per accettare l'inaccettabile, con il particolare non trascurabile che le emissioni inquinanti, proprio come un virus per la pandemia, non conoscono confini. Perciò non basta inasprire la legislazione nei paesi ricchi, bisogna impedire anche che l'industria sposti la sua produzione nei paesi poveri.
"
Piernicola PEDICINI,2021-10-06,IT,Banking Union - annual report 2020 (debate),https://www.europarl.europa.eu/doceo/document/CRE-9-2021-10-06-INT-3-294-0000_IT.html,"  Piernicola Pedicini,  a nome del gruppo Verts/ALE. – Signora Presidente, onorevoli colleghi, noi riteniamo che questa relazione annuale sia complessivamente equilibrata quando parla di finanza sostenibile e tassonomia, supervisione delle crisi bancarie, gender balance e implementazione della direttiva sulla antiriciclaggio, nonché degli effetti sulle vendite su larga scala dei prestiti in sofferenza.
Tuttavia, riteniamo che sia debole o poco ambiziosa sulle garanzie di tutela per i risparmiatori e abbiamo serie preoccupazioni sia per le regole sia per i requisiti di capitale, quando questi non dovessero riflettere il rischio.
Un'ultima considerazione sul tema dell'accesso al credito: nelle aree geografiche con maggiore ritardo di sviluppo, ritenute una priorità nel dispositivo per la ripresa e per la resilienza, il settore bancario è praticamente del tutto assente, rendendo di fatto impossibile il finanziamento dell'economia reale.
Sono pertanto necessarie misure straordinarie di finanziamento della ripresa e di incentivo al prestito alle piccole e medie imprese, proprio nelle aree geografiche ritenute a maggiore rischio.
"
Piernicola PEDICINI,2021-06-08,IT,European Parliament’s scrutiny on the ongoing assessment by the Commission and the Council of the national recovery and resilience plans (continuation of debate),https://www.europarl.europa.eu/doceo/document/CRE-9-2021-06-08-INT-2-144-0000_IT.html,"  Piernicola Pedicini (Verts/ALE).   – Signor Presidente, onorevoli colleghi, signor Commissario, io penso che qui dentro tutti abbiano la consapevolezza che l'Europa si salva se l'Italia si salva. I criteri di distribuzione delle risorse del Next Generation EU agli Stati membri erano chiari: popolosità, povertà pro-capite e tasso di disoccupazione.
Ma se applichiamo gli stessi criteri all'interno dello Stato membro, se li applichiamo all'interno dell'Italia, scopriamo che il 70 % doveva essere destinato al Sud, perché è lì che si concentrano la povertà e la disoccupazione. Eppure, il governo italiano ha stanziato meno del 40% per il Sud e ha stabilito criteri di bando che permetteranno di assorbire meno del 20 % al Sud.
E allora si sta ripetendo quello che da sempre è successo nella storia d'Italia: un Nord ricco che assorbe le risorse e prosciuga le risorse di un Sud povero. È successo dopo le grandi guerre, è successo dopo la crisi del '29, è successo dopo le crisi del 2008 e del 2010, e sta succedendo purtroppo ancora oggi. Io dico che l'Europa si salva se l'Italia si salva, ma è vero questo se il Sud si salva. L'Italia si salva se il Sud si salva. Perciò il Sud si salva soltanto se l'Europa saprà difenderlo.
"
Piernicola PEDICINI,2021-04-28,IT,Digital Green Certificate - Union citizens - Digital Green Certificate - third country nationals - The accessibility and affordability of Covid-testing (debate),https://www.europarl.europa.eu/doceo/document/CRE-9-2021-04-28-INT-3-065-0000_IT.html,"  Piernicola Pedicini (Verts/ALE).   – Signora Presidente, onorevoli colleghi, io credo che la fretta non sia mai una buona consigliera e, come con l'acquisto centralizzato dei vaccini si è sprecata una grande opportunità per dimostrare che l'Unione europea può essere migliore della somma dei suoi singoli Stati, così adesso, con una procedura d'urgenza, si sta adottando lo strumento che si fonda su un presupposto sbagliato: quello che il certificato vaccinale ci liberi da ogni rischio. 
Eppure esistono ancora molte incognite sulla non trasmissibilità del virus per i vaccinati, sulle differenze tra vaccini diversi, sull'efficacia sulle varianti, sulla durata delle protezioni. 
Anche l'OMS si è pronunciata contro questo strumento, ma noi siamo comunque accelerando. Non ci sono certezze che gli Stati membri non adotteranno comunque quarantene e restrizioni, ma noi stiamo comunque accelerando. Non ci sono certezze che gli Stati membri non lo useranno per discriminare sull'accesso ai servizi, ma noi siamo comunque accelerando. 
Io penso che chi accelera troppo può perdere il controllo e andare a sbattere. Perciò voterò no a uno strumento che rischia di aggravare la pandemia. 
"
Piernicola PEDICINI,2021-03-10,IT,Reforming the EU policy framework to stop tax avoidance in the EU after the OpenLux revelations (continuation of debate),https://www.europarl.europa.eu/doceo/document/CRE-9-2021-03-10-INT-3-285-0000_IT.html,"  Piernicola Pedicini (Verts/ALE).   – Signor Presidente, onorevoli colleghi, signor Commissario Gentiloni, io sono qui ormai da sette anni e ho sentito davvero tante volte pronunciare i buoni propositi che anche Lei oggi qui ha ripetuto.
Ho visto puntare da tutti il dito contro il Lussemburgo, ma davvero dobbiamo credere che un piccolo Stato possa diventare il secondo centro finanziario al mondo dopo gli Stati Uniti senza la complicità di tutti gli altri Stati membri dell'Unione europea?
Le società che hanno sede fiscale in Lussemburgo provengono da 157 nazionalità diverse, tra cui la Francia, il Belgio, la Germania e l'Italia: allora ammettiamo che sono complici tutti gli Stati di questa Unione europea, anzi i ricchi e i potenti di questi Stati perché, mentre le piccole imprese devono resistere a una tassazione asfissiante, le grandi imprese e le multinazionali se ne stanno al mare a bere lo champagne.
Questa è una guerra di classe tra ricchi e potenti, che fanno le leggi, e piccoli cittadini, poveri cittadini che invece quelle leggi le devono subire.
"
Piernicola PEDICINI,2021-03-09,IT,Programme for the Union’s action in the field of health for the period 2021-2027 (‘EU4Health programme’) (debate),https://www.europarl.europa.eu/doceo/document/CRE-9-2021-03-09-INT-2-088-0000_IT.html,"  Piernicola Pedicini (Verts/ALE).   – Signor Presidente, onorevoli colleghi, credo che questa crisi sanitaria stia facendo venire al pettine tutti i nodi di questa nostra Unione europea, purtroppo.
Ci si è concentrati sul mercato unico, sulla moneta unica, sull'unione bancaria, ma quello che serviva davvero erano uguali diritti per le persone, a cominciare dal diritto alla salute, a cominciare dal diritto di avere una sanità pubblica ed europea.
Io stesso più volte ho proposto l'idea di formare una casa farmaceutica pubblica ed europea: oggi avremmo potuto sviluppare un vaccino europeo, lo avremmo potuto distribuire e produrre in brevissimo tempo e anche prestare al resto del mondo, per chi ne avesse avuto bisogno. Invece si sono privilegiati gli interessi delle case farmaceutiche private che adesso ci tengono per il collo, perseguendo il loro unico grande obiettivo, il profitto, un obiettivo che è perfino superiore al valore della vita umana.
In questa relazione EU4Health è stata riproposta questa idea, ma oltre cinquecento parlamentari l'hanno bocciata, di tutti quanti gli schieramenti politici. Hanno scelto di stare al fianco del profitto e della grande industria farmaceutica.
La gente ci sta chiedendo perché non si distribuiscono il vaccino russo, quello cinese e quello cubano: forse perché l'Unione europea ha deciso di stare al fianco e privilegiare i rapporti internazionali con gli Stati Uniti invece di avere un'arma in più per salvare la vita di migliaia di persone.
Le persone si chiedono perché si punta soltanto sul vaccino e non anche su una terapia che potesse permettere di intervenire quando il virus non ha ancora fatto troppi danni: forse perché ancora una volta l'Unione europea ha deciso di stare al fianco della grande industria farmaceutica.
Ora la proposta EU4Health è certamente una proposta positiva, noi la voteremo, ma la domanda non è se sarà in grado di tirarci fuori da questa crisi sanitaria ed economica. La domanda è se un giorno saremo capaci di cambiare mentalità e di fare davvero l'interesse delle persone.
"
Piernicola PEDICINI,2021-01-19,IT,EU global strategy on COVID-19 vaccinations (debate),https://www.europarl.europa.eu/doceo/document/CRE-9-2021-01-19-INT-2-048-0000_IT.html,"  Piernicola Pedicini (Verts/ALE).   – Signor Presidente, onorevoli colleghi, il sistema centralizzato di acquisto e distribuzione è un grande passo in avanti dell'Unione europea e perciò noi non dobbiamo vanificarlo per mancanza di trasparenza.
Nella trattativa tra le case farmaceutiche e la Commissione, la Commissione ha individuato cinque criteri di inclusione: la solidità scientifica, la gestione del rischio, il prezzo, la capacità di produzione e la velocità di produzione.
Eppure, per una spesa complessiva di circa 30 miliardi per sole 6 case farmaceutiche, pare che soltanto l'ultimo criterio, la velocità di produzione, abbia davvero contato qualcosa.
La Commissione ci può dire se è vero che sono stati pagati vaccini 2 euro a fiala e altri vaccini fino a 18 euro a fiala?
Ci può dire la Commissione se è vero che sono stati acquistati da un minimo di 2 miliardi a un massimo di 3,3 miliardi di vaccini per una popolazione di 500 milioni, quindi con doppia dose al massimo si va a finire a un miliardo?
E soprattutto ci può dire se è vero che sono stati siglati accordi con case farmaceutiche che non avevano completato gli studi, quindi in mancanza di sicurezza sull'efficacia e in mancanza di garanzie sull'assenza effettiva di effetti collaterali anche gravi?
"
Piernicola PEDICINI,2020-10-21,IT,Economic policies of the euro area 2020 - Employment and social policies of the euro area 2020 (debate),https://www.europarl.europa.eu/doceo/document/CRE-9-2020-10-21-INT-3-084-0000_IT.html,"  Piernicola Pedicini (NI).   – Signora Presidente, onorevoli colleghi, vorrei dire che questa crisi, come è evidente a tutti, ha causato tanti problemi, ha messo in evidenza tante criticità e fragilità dei nostri meccanismi unionali. 
Pensate che in questo momento, nell'Unione europea, la massa monetaria tende a raddoppiare, ma la velocità di circolazione della moneta tende a dimezzarsi. Questo vuol dire soltanto una cosa: che, mentre la nostra economia, l'economia reale soffre sempre di più, le banche si stanno arricchendo sempre di più. Ormai si è rotta qualsiasi catena di politica monetaria, per cui ad ogni iniezione di nuova moneta non corrisponde più nessun effetto a livello inflazionistico e la politica purtroppo è completamente subordinata al potere delle banche, che rappresentano ormai un pozzo senza fondo che si arricchisce sempre di più a spese dei cittadini. 
Allora se vogliamo uscire da questa situazione direi catastrofica, bisogna fare poche cose, semplici ma anche coraggiose: per prima cosa bisogna che la BCE sia liberata dal ricatto delle banche private, gli Stati debbono essere liberati dal ricatto dei mercati e bisogna evitare, abbandonare il concetto di insostenibilità del debito pubblico, abbandonare il concetto di fondi europei, il MES, lo SURE, la parte dei prestiti del recovery fund non hanno senso in regime di moneta fiat, e poi azzerare, eliminare tutte le differenze di costo del denaro, in regime di moneta unica. 
Se non si fanno queste cose semplici, purtroppo, il destino del nostro continente è segnato e sarà inevitabilmente un destino da terzo mondo. 
"
Piernicola PEDICINI,2020-10-07,IT,The role of the European Supervisory Authorities in the Wirecard scandal (debate),https://www.europarl.europa.eu/doceo/document/CRE-9-2020-10-07-INT-3-182-0000_IT.html,"  Piernicola Pedicini (NI).   – Signora Presidente, onorevoli colleghi, solo fino a qualche mese fa la Wirecard figurava tra le prime trenta aziende quotata in Borsa in Germania, insieme alla Deutsche Bank, alla Volkswagen, alla Bayer. Eppure è stato un giornalista del Financial Times a scoprire questa frode, così come per il dieselgate sono stati i giornalisti americani a scoprire quella frode.
Oggi parleremo in questa plenaria anche di riciclaggio di denaro sporco e scopriamo che la Deutsche Bank è l'istituto europeo più segnalato, con 1 300 miliardi di euro di riciclaggio; anche in questo caso sono stati i giornalisti a scoprire il caso.
Allora la domanda è: a che cosa servono le Agenzie decentrate se non hanno il potere di fare controllo e vigilanza, se possono soltanto coordinare?
Signor Presidente, la mia questione è quella di riconsiderare l'intero assetto delle Agenzie decentrate, perché evidentemente conflittuali, evidentemente contaminate da conflitto di interesse a favore degli Stati più forti e delle lobby più potenti.
"
Piernicola PEDICINI,2020-10-07,IT,"Digital Finance: emerging risks in crypto-assets - regulatory and supervisory challenges in the area of financial services, institutions and markets - Further development of the Capital Markets Union (CMU): improving access to capital market finance, in particular by SMEs, and further enabling retail investor participation (debate)",https://www.europarl.europa.eu/doceo/document/CRE-9-2020-10-07-INT-3-210-0000_IT.html,"  Piernicola Pedicini (NI).   – Signora Presidente, onorevoli colleghi, io non concordo con quanto ha detto il collega poco fa. Dall'inizio della pandemia, la BCE ha acquistato titoli di Stato per 1 350 miliardi di euro con i suoi programmi di acquisto per l'emergenza; i paesi più indebitati hanno pagato questo denaro con alti tassi di interesse. Eppure, contemporaneamente, la BCE ha finanziato le banche private con 1 600 miliardi di euro con i programmi TL e TRO, che sono stati riversati nelle banche private praticamente a tassi negativi, quindi con un grande favore alle banche private.
Eppure queste banche, come sempre succede nelle crisi, si sono riempite la pancia ma non hanno riversato questo denaro nell'economia reale. È questo il punto, questo è quello che succede durante tutte le crisi: le banche diventano sempre più ricche e i cittadini si impoveriscono sempre di più.
Questo meccanismo non può funzionare: è un meccanismo insostenibile e, non appena i cittadini si renderanno conto che con le cripto-valute potranno liberarsi dal settore bancario definitivamente e dalla loro speculazione, lo faranno senza mezzi termini.
"
Piernicola PEDICINI,2020-05-14,IT,Vaccines and therapeutics in the context of Covid-19 (debate),https://www.europarl.europa.eu/doceo/document/CRE-9-2020-05-14-INT-2-155-0000_IT.html,"  Piernicola Pedicini (NI).   – Signora Presidente, onorevoli colleghi, io credo che valga la pena ricordare che i vaccini sono una soluzione sanitaria che serve per una politica di prevenzione, sono farmaci che vengono utilizzati per le persone sane, non per i malati, e quindi per la maggior parte della popolazione. Quindi non basta che siano efficaci ma devono essere assolutamente sicuri, privi di effetti collaterali e creati e distribuiti in grande quantità per tutta la popolazione.
Il loro sviluppo richiede quindi dei tempi molto lunghi per la ricerca, per la produzione e per la distribuzione e, dunque, non sono una soluzione per l'urgenza immediata che abbiamo in questo momento. In questo momento siamo in piena crisi pandemica e ci sono migliaia di persone che stanno morendo nell'Unione europea. 
Sono stati raccolti 7,4 miliardi di dollari? Benissimo, allora la maggior parte di questo denaro deve essere impiegato per le terapie che hanno dimostrato la loro efficacia, e mi riferisco in particolare al plasma iperimmune che è stato citato poc'anzi e che negli ospedali di Pavia e di Mantova ha dimostrato di poter curare il 100 % dei malati.
Purtroppo questo avviene con l'ostacolo, con la resistenza dell'industria farmaceutica, che evidentemente non trova interesse in questa soluzione terapeutica. 
Presidente, è uno scandalo! Abbiamo la soluzione a portata di mano, possiamo curare le persone che stanno per morire e possiamo salvare la nostra economia con questa soluzione, ma dobbiamo assolutamente evitare che le case farmaceutiche facciano il loro interesse privato. Dobbiamo salvaguardare invece l'interesse generale.
"
Piernicola PEDICINI,2020-03-10,IT,"Coronavirus outbreak, state of play and ensuring a coordinated European response to the health, economic and social impact (debate)",https://www.europarl.europa.eu/doceo/document/CRE-9-2020-03-10-INT-2-030-0000_IT.html,"  Piernicola Pedicini (NI).   – Signora Presidente, onorevoli colleghi, io concordo con quanto è stato detto poc'anzi dalla collega.
Credo che, purtroppo, questa crisi stia mettendo davvero a dura prova l'Unione europea e temo che l'Unione europea non reggerà all'urto. Non ce la farà se non verranno superate alcune assurde regole interne, se non verranno superate alcuni ipocrisie ed egoismi di alcuni Stati membri. Né reggerà alla crisi sanitaria se, a due mesi dai primi casi e dai primi focolai in Cina, qui non abbiamo ancora un protocollo unico o una linea guida condivisa ed europea.
E non ce la farà a superare la crisi economica: ieri la Borsa tedesca ha chiuso a meno 9%, quella spagnola a meno 9%, quella francese a meno 10%, quella italiana a meno 13,5 %, e i Commissari europei per l'economia sono riusciti soltanto a dire che verrà concessa la flessibilità permessa dai trattati.
La flessibilità? Qui stiamo andando di fronte a una crisi totale e noi parliamo soltanto di flessibilità? In questo momento bisogna fare cose coraggiose: bisogna che la BCE intervenga finanziando l'economia reale e le imprese direttamente a fondo perduto. Questa è l'unica cosa che bisogna fare per uscire da questa catastrofe.
"
Piernicola PEDICINI,2020-02-12,IT,Preparation of the Extraordinary European Council Meeting of 20 February 2020 on the Multiannual Financial Framework (debate),https://www.europarl.europa.eu/doceo/document/CRE-9-2020-02-12-INT-3-024-0000_IT.html,"  Piernicola Pedicini (NI).   – Signor Presidente, onorevoli colleghi, al momento la proposta più vicina alla nostra visione sul Quadro finanziario pluriennale è proprio quella della Commissione europea. Siamo pienamente a favore ovviamente – è stato già detto dai colleghi che ci hanno preceduto – di un contributo sostanzioso al Green Deal e alle politiche mirate alla crescita della competitività e all'innovazione. Come si potrebbe essere contrari? 
Crediamo inoltre che il contrasto al fenomeno migratorio debba essere sostenuto in proporzione all'impegno reale degli Stati che si impegnano in questo, ma anche contrastando le cause profonde e le politiche di integrazione. Ma tutto questo non può avvenire a scapito delle politiche tradizionali, con i tagli alla politica di coesione e i tagli alla politica agricola che sono il cuore pulsante dell'Europa dei popoli. Per questo va migliorato il concetto di indice di prosperità relativa e corretto quello di convergenza esterna. 
In ogni caso, i contributi nazionali non possono aumentare. L'Unione europea deve avere il coraggio di finanziarsi con risorse proprie, introducendo, finalmente una carbon tax e introducendo e implementando una vera e propria coraggiosa web tax. 
"
Piernicola PEDICINI,2020-02-11,IT,European Central Bank - annual report 2018 (debate),https://www.europarl.europa.eu/doceo/document/CRE-9-2020-02-11-INT-2-159-0000_IT.html,"  Piernicola Pedicini (NI).   – Signor Presidente, onorevoli colleghi, Presidente Lagarde, noi non voteremo a favore di questa risoluzione del Parlamento sulla relazione annuale della BCE perché non bastano le buone intenzioni di voler combattere i cambiamenti climatici per assolvere la BCE dal fallimento nelle azioni di sostegno all'economia reale. Perché non basta la scusa delle incertezze internazionali della Brexit per giustificare il calo improvviso del PIL che c'è stato nell'area euro tra il 2018 e il 2019 ma non in quegli Stati dell'Unione che non hanno adottato l'euro. 
Le misure non convenzionali poi sono state l'ennesimo rifinanziamento alle banche, agli istituti bancari, ma le famiglie e le imprese non hanno visto un euro di quel denaro. Denaro che la BCE ha anche prelevato dagli Stati membri più indebitati per distribuirlo agli Stati più ricchi e per darlo alle banche piene di derivati e piene di crediti deteriorati. È per questo che la produzione industriale è calata vertiginosamente in questi anni e adesso la BCE si deve prendere la piena responsabilità di questo fallimento.
"
Piernicola PEDICINI,2020-01-14,IT,"Sustainable investment plan, just transition fund and Roadmap on Social Europe (debate)",https://www.europarl.europa.eu/doceo/document/CRE-9-2020-01-14-INT-2-179-0000_IT.html,"  Piernicola Pedicini (NI).   – Signora Presidente, onorevoli colleghi, io vorrei riprendere il tema del green deal a livello del bilancio nazionale, perché tanto dalla Commissione europea quanto dalla BCE abbiamo sentito più volte parlare dello spazio fiscale che viene consentito ai governi e questo vuol dire che ci sono governi, quelli che hanno un basso rapporto debito pubblico/PIL, che possono fare gli investimenti, mentre quei governi che hanno un più alto rapporto debito/PIL non possono fare investimenti, tantomeno verdi.
Questa è una grande assurdità macroeconomica: primo, perché tutti i paesi debbono contribuire a eliminare le loro emissioni; secondo, perché proprio quei paesi che hanno più difficoltà economiche hanno bisogno di investire in quel senso e i loro moltiplicatori di investimento sono più efficaci. Se noi investiamo in questi paesi un punto di PIL otteniamo l'effetto di tre punti di PIL sulle loro economie e quindi sulla loro capacità di abbattere le emissioni. 
La nostra soluzione è lo scorporo degli investimenti verdi dai vincoli di bilancio, nell'attesa e nella speranza di eliminare proprio i vincoli di bilancio e l'intera politica di austerità.
"
Piernicola PEDICINI,2020-01-13,IT,Devastating Bushfires in Australia and other extreme weather events as a consequence of Climate Change (debate),https://www.europarl.europa.eu/doceo/document/CRE-9-2020-01-13-INT-1-055-0000_IT.html,"  Piernicola Pedicini (NI).   – Signora Presidente, onorevoli colleghi, io vorrei osservare che, non appena si sono diffuse le notizie sui tragici incendi in Australia, subito si sono diffuse anche le notizie degli arresti di circa duecento piromani che avrebbero causato questi incendi, in questo modo indebolendo, o addirittura negando, la correlazione fra incendi e riscaldamento globale.
Ma qui il problema non è tanto stabilire le cause di questi incendi, degli inneschi, ma piuttosto stabilire le cause della propagazione degli incendi: come si fa a non vedere, oppure a non osservare, che questo fenomeno di simultaneità addirittura su scala globale è evidente? Come si fa a non considerare che c'erano 50 gradi centigradi quando il tutto è avvenuto?
Ironia della sorte, il tutto avviene in un paese che è il principale esportatore di carbone al mondo ed è quello che si è più speso contro gli accordi sul clima. Ironia della sorte, il tutto avviene in corrispondenza di un aumento della temperatura di circa un grado e mezzo, un grado e mezzo! Perciò cominciamo anche noi a capire quello che può succederci.
"
Piernicola PEDICINI,2019-12-17,IT,Outcome of the COP25 (debate),https://www.europarl.europa.eu/doceo/document/CRE-9-2019-12-17-INT-2-346-0000_IT.html,"  Piernicola Pedicini (NI).   – Signora Presidente, onorevoli colleghi, purtroppo sono anni che stiamo assistendo a quello che ormai si può definire un teatrino: la grande conferenza internazionale sul clima. Sono 25 anni e alla 25a edizione il risultato è sempre lo stesso: un niente di fatto, un nulla di fatto.
Venticinque anni che politici, che capi di Stato, capi di governo, scienziati, professori si incontrano e il risultato è ancora una volta lo stesso: niente di fatto. La Cina è il primo paese che inquina al mondo, seguita dagli Stati Uniti, poi l'India, poi c'è la Russia, poi c'è il Giappone e poi c'è la Germania. Voi davvero credete che queste grandi potenze industriali bloccheranno la loro produzione industriale perché si deve salvare il pianeta?
Non lo faranno mai, soltanto 60-70 anni fa, facevano la guerra tra di loro. Facevamo la guerra fra di noi ed eravamo pronti a distruggerci tutti. Milioni di persone sono morte e adesso dovrebbero invece cambiare la loro indole distruttiva perché bisogna salvare il pianeta e perché lo dicono soltanto quattro poveri scienziati. Non lo faranno mai. 
Allora bisogna intervenire con l'Unione europea. Sì, questo è vero, ma non basta il Green New Deal. Bisogna impedire che vi siano delle estrazioni di petrolio, ancora una volta, adesso. Bisogna bloccare le importazioni dalla Cina, se la Cina non si adegua. Bisogna bloccare le importazioni dagli Stati Uniti, se gli Stati Uniti non si adeguano. Se non facciamo queste cose coraggiose non cambierà mai nulla e arrostiremo tutti quanti, compresi i nostri figli. 
"
Piernicola PEDICINI,2019-09-17,IT,Appointment of the President of the European Central Bank - Candidate: Ms Christine Lagarde (debate),https://www.europarl.europa.eu/doceo/document/CRE-9-2019-09-17-INT-2-085-0000_IT.html,"  Piernicola Pedicini (NI).   – Signora Presidente, onorevoli colleghi, noi abbiamo provato con tutte le nostre forze a trovare anche soltanto un motivo per poter sostenere la nomina di Christine Lagarde a Presidente della Banca centrale europea, senza successo, purtroppo. Perché Christine Lagarde si è resa corresponsabile di tutte quelle politiche che hanno fatto aumentare a dismisura il debito pubblico nell'Unione europea soltanto per salvare le banche private, tedesche e francesi in primo luogo.
E una volta che quel debito pubblico è cresciuto a dismisura si sono giustificate quelle politiche di austerità che poi sono diventate le riforme strutturali che prima ha citato Valdis Dombrovskis, il che vuol dire compressione dei salari, tagli dei servizi, tagli delle pensioni: una gigantesca opera di redistribuzione dal basso verso l'alto, dove i ricchi sono diventati sempre più ricchi e i poveri sempre più poveri.
Adesso ci vengono a raccontare che le cose sono cambiate, che hanno capito di aver sbagliato, ma è troppo tardi! Noi non daremo la fiducia a Christine Lagarde. Aspettiamo prima di vedere che i cambiamenti siano reali e dopo, forse, ne possiamo riparlare.
"
