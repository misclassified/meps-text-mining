MP,Date,Language,Title,Url,Content
Sergio BERLATO,2023-09-13,IT,Reviewing the protection status of wolves and other large carnivores in the EU (topical debate),https://www.europarl.europa.eu/doceo/document/CRE-9-2023-09-13-INT-3-192-0000_IT.html,"  Sergio Berlato (ECR).   – Signora Presidente, signora Commissaria, onorevoli colleghi, siamo qui ancora una volta a parlare della necessità di porre rimedio all'eccessiva presenza di lupi nei nostri territori, che sta creando problemi devastanti all'economia e all'ecosistema. Qualcuno ritiene che ci si debba schierare a favore dei lupi, qualcun'altro contro. 
Noi riteniamo che tutta la fauna selvatica debba essere gestita per garantire un giusto equilibrio tra le varie specie e la compatibilità tra le stesse con le attività umane, soprattutto in territori fortemente antropizzati. Come avviene per un albero da frutto che, per poter dare frutti rigogliosi, sia per le presenti che per le future generazioni, deve essere oggetto di continue manutenzioni, deve essere tenuto libero dalle erbe infestanti, deve essere irrigato quando serve, ma deve essere soprattutto potato, anche il patrimonio faunistico ha le stesse esigenze gestionali. 
Conservazione non significa imbalsamazione; protezione non significa intoccabilità. Gestire significa anche potare. L'obiettivo delle istituzioni è quello di garantire lo stato di conservazione della specie, non l'intoccabilità dei singoli individui, soprattutto se problematici. 
Prima che coloro che hanno sempre garantito la manutenzione e la salvaguardia dell'ambiente, cioè i nostri agricoltori, i nostri pastori, i nostri allevatori, i nostri malghesi, siano costretti ad abbandonare i nostri territori a causa delle continue predazioni al loro bestiame, è necessario che le istituzioni intervengano prontamente attraverso l'attuazione di piani nazionali di gestione e di contenimento, dando piena applicazione all'articolo 16 della direttiva Habitat.
"
Sergio BERLATO,2023-07-11,IT,COVID-19 pandemic: lessons learned and recommendations for the future (debate),https://www.europarl.europa.eu/doceo/document/CRE-9-2023-07-11-INT-2-227-0000_IT.html,"  Sergio Berlato (ECR).   – Signor Presidente, signor Commissario, onorevoli colleghi, nessuno si illuda che noi smetteremo di combattere per garantire a tutti i cittadini europei il diritto ad avere verità e giustizia. Nessuno si illuda!
Quella verità che ci è stata negata sull'origine del virus, sull'efficacia e la pericolosità di queste sostanze geniche sperimentali spacciate per vaccini, sulle reazioni avverse, sull'eccesso di mortalità, sui contratti secretati, addirittura evocando il segreto militare.
Carnefici e vittime di questa ipnosi collettiva vorrebbero rimuovere dalle loro e dalle nostre menti questo periodo drammatico, ma noi non siamo disposti a dimenticare, noi non siamo disposti a perdonare.
Oltre ai danni all'economia, ci hanno rubato tre anni di vita. Noi che non ci siamo fatti ipnotizzare, noi non cerchiamo vendetta, noi cerchiamo verità e giustizia e non ci fermeremo finché questa verità e giustizia non sarà ottenuta.
"
Sergio BERLATO,2023-05-31,IT,"Social and economic costs of climate change in light of the floods in Emilia Romagna, Marche and Toscana and the urgent need for European solidarity (debate)",https://www.europarl.europa.eu/doceo/document/CRE-9-2023-05-31-INT-1-201-0000_IT.html,"  Sergio Berlato,  a nome del gruppo ECR. – Signora Presidente, onorevoli colleghi, esprimo la mia gratitudine alla Presidente del Parlamento europeo per aver citato le conseguenze delle devastanti calamità naturali che hanno colpito nelle scorse settimane alcune regioni d'Italia e in particolar modo l'Emilia-Romagna.
Ho sentito affermare che le cause a cui sono imputabili le terribili devastazioni verificatesi in queste regioni sarebbero legate unicamente ai cambiamenti climatici, mentre in realtà da un sopralluogo che ho effettuato personalmente nei giorni scorsi in quelle aree devastate ho potuto constatare che le cause di quanto accaduto sono imputabili anche all'incuria e anche alla mancata manutenzione del territorio.
Da troppo tempo i fiumi e gli altri corsi d'acqua sono privi di manutenzione e il loro alveo non è stato pulito dai detriti e dalle piante che vi crescono, diminuendone drasticamente la portata. L'ideologia e l'integralismo animal-ambientalista hanno impedito che venisse pulito l'alveo dei corsi d'acqua, forse perché si era più preoccupati di salvare le vite di qualche nutria, di qualche istrice o di qualche salamandra, anziché preoccuparsi di garantire la sicurezza idrogeologica e l'incolumità delle persone.
Da troppo tempo si favorisce lo spopolamento delle aree montane e collinari da parte degli imprenditori agricoli, degli allevatori, dei pastori e di tutti coloro che con le loro attività hanno sempre garantito la manutenzione del territorio, obbligandoli ad andarsene a causa delle continue predazioni del loro bestiame da parte di grandi carnivori come lupi e orsi o a causa della distruzione delle loro colture agricole ad opera di altre specie di fauna selvatica, come ad esempio i cinghiali.
Ci auguriamo che le risorse che verranno stanziate a favore di queste regioni colpite da queste calamità possano essere utilizzate non solo per rincorrere le continue emergenze, ma soprattutto per investire in opere di prevenzione e interventi di manutenzione del territorio.
"
