MP,Date,Language,Title,Url,Content
Gerolf ANNEMANS,2023-11-21,NL,Proposals of the European Parliament for the amendment of the Treaties (debate),https://www.europarl.europa.eu/doceo/document/CRE-9-2023-11-21-INT-2-285-0000_NL.html,"  Gerolf Annemans,  namens de ID-Fractie. – Voorzitter, collega’s, vandaag beleven we het zoveelste hoofdstuk van de commedia dell’arte, die in het vakjargon van de Europese Uniefanaten in dit Parlement de “Conference on the Future of Europe” wordt genoemd.
Onze visie op deze federalistische draak is de volgende: deze zogenaamde Conferentie over de toekomst van Europa was een mislukking. Niet minder dan 13 lidstaten gaven reeds te kennen geen Verdragshervorming te willen op basis van de resultaten van deze nepconferentie. Zij verzetten zich tegen de bevindingen van de zorgvuldig geselecteerde zogenaamde burgerpanels, die op geen enkele manier representatief waren voor wat de burgers van de lidstaten werkelijk willen.
Deze conferentie was veeleer een federalistisch stukje komisch theater en was op geen enkele wijze de stem van de Europese bevolking die zou oproepen tot meer Europese Unie.
In bijna alle referenda voorafgaand aan het Verdrag van Lissabon werd het project van een sterkere Unie boven en los van de soevereiniteit van de lidstaten verworpen.
Wat we moeten doen, is vanaf nul herbeginnen en op het niveau van de Raad en in overeenstemming met de wensen van iedere lidstaat onderhandelen over een verdrag dat de lang vergeten subsidiariteit opnieuw instelt. Ongetwijfeld met uitgebreide opt—outmogelijkheden en een terugkeer van bevoegdheden naar de lidstaten.
Enkel zo zullen we de Europese samenwerking redden, dichter bij de burgers in plaats van de totaal wereldvreemde en gecentraliseerde EU-staat die de federalistische lobby in dit Parlement voor ogen heeft.
"
Gerolf ANNEMANS,2023-10-17,NL,Statement by the President,https://www.europarl.europa.eu/doceo/document/CRE-9-2023-10-17-INT-2-106-0000_NL.html,"  Gerolf Annemans,  namens de ID-Fractie. – Voorzitter, collega’s, met een grote droefheid en treurnis vernamen wij dat in de Belgische hoofdstad Brussel Zweden werden vermoord omwille van hun Zweedse afkomst. En het is met grote schaamte dat ik hier als Belgisch staatsburger moet wijzen op een falend beleid inzake immigratie.
België is een land waar je, als je er mag blijven, mag blijven, en als je er niet mag blijven, ook. Dus een land waarbij een radicale, levensgevaarlijke IS-strijder wiens asielaanvraag werd afgewezen, vervolgens zogenaamd ondergedoken toch ongestoord in België kon blijven, uitgerust met een woning en een geregistreerd motorvoertuig en uiteindelijk ook een oorlogswapen.
Een grote schaamte dus voor België en een oproep hier aan Europa: Alstublieft, word wakker voordat dit allemaal in een grote chaos eindigt!
"
Gerolf ANNEMANS,2023-10-03,NL,Situation in Nagorno-Karabakh after Azerbaijan’s attack and the continuing threats against Armenia (debate),https://www.europarl.europa.eu/doceo/document/CRE-9-2023-10-03-INT-2-367-0000_NL.html,"  Gerolf Annemans (ID).   – Voorzitter, collega’s, als ik denk aan wat nu met Artsach gebeurt … Met militaire macht en de bedreiging van – en de herinnering aan – eeuwen van genocide en etnische zuivering de volledige Armeense bevolking in dat deel van de Kaukasus laten wegjagen, en dat omwille van gasleveringen zonder veel meer dan wat holle woorden laten gebeuren. De totale machteloosheid en de totale vernedering opleggen en laten opleggen aan de christelijke natie die Armenië in dat deel van de wereld is. Wetens en willens de andere kant opkijken, hoewel we vrezen dat de beide Ottomaanse autocraten Erdoğan en Aliyev in de verdere arrogante vertrappeling van Zuid—Armenië een eenheid zullen zoeken om hun imperium uit te breiden.
Als ik daar allemaal aan denk, dan schaam ik mij, want het Turkse lidmaatschap van de NAVO verblindt ons volledig. En iedere keer als ik Von der Leyen en de EU-elite nog hoor spreken over Europese waarden en mensenrechten, dan zal ik aan deze foto denken, aan Von der Leyen met een gascontract. Ik zal mij diep schamen in naam van Europa voor zoveel hypocrisie.
"
Gerolf ANNEMANS,2023-09-13,NL,State of the Union (debate),https://www.europarl.europa.eu/doceo/document/CRE-9-2023-09-13-INT-3-047-0000_NL.html,"  Gerolf Annemans (ID).   – Voorzitter, collega’s, we wisten al na Brexit dat deze Commissie niet kalmerend zou optreden met het Europese gegeven, maar dat er integendeel een radicalisering zou optreden, een EU-fanatisme, een EU-extremisme dat nooit gezien was. En deze Commissie heeft hier vandaag nog eens onderstreept dat dat programma doorgaat.
U bent begonnen met bevoegdheden naar zich toe te trekken die niet aan u toebehoren: het onderwijs, de gezondheidszorg – dat hadden we al gezien.
U hebt bevestigd dat het immigratiepact verder doorgaat, dat wil dus zeggen meer immigratie, dat u ook op een uitbreidingsagenda staat die van de Europese Unie een imperium wil maken, en met de wankele groen-linkse meerderheid zet u hier verder nog die groene agenda door, die een ramp dreigt te worden voor landbouw, voor de industrie en voor het individueel vervoer van de burger, ook voor de huizenprijzen van de burger die de milieuvoorwaarden allemaal over hun nek gaan krijgen – ik laat het geknoei met de geldhoeveelheid en met de geldcreatie nog opzij. 
Deze Commissie voert dus eigenlijk een degrowth-programma uit naar communistisch voorbeeld – de Great Reset, die al in Davos was afgekondigd, komt u hier presenteren.
Deze Commissie moet dringend weg. Er moet een minder fanatieke, minder EU—extremistische Europese Unie komen, en ik hoop dus dat het uw afscheidstoespraak was.
"
Gerolf ANNEMANS,2023-09-12,NL,Composition of the European Parliament (debate),https://www.europarl.europa.eu/doceo/document/CRE-9-2023-09-12-INT-2-014-0000_NL.html,"  Gerolf Annemans,  namens de ID-Fractie. – Voorzitter, ik wil er hier toch even aan herinneren hoe cynisch dit Parlement kan zijn. We hadden dat gisteren al gezien, met de installatie, na Qatargate, van een onder impuls van socialisten gecreëerd “Comité de salut public” dat hier zonder proportionaliteit en aangevuld door experten het gedrag van Parlementsleden gaat controleren. 
We zien dat ook vandaag. Ik wil er toch even aan herinneren dat in plaats van respect te hebben voor de belastingbetaler, en na Brexit al die Britse zetels terug te sturen naar de belastingbetaler, dat we van in het begin hebben geprobeerd om die zetels hier te houden. En gelukkig heeft de Raad – zeer terecht, overigens – transnationale lijsten verworpen, want anders waren al die Britse zetels hier gebleven. 
En ik herhaal: een gebrek aan respect voor de belastingbetaler en een vorm van cynisme die eigenlijk onaanvaardbaar is.
"
Gerolf ANNEMANS,2023-06-14,NL,"Preparation of the European Council meeting of 29-30 June 2023, in particular in the light of recent steps towards concluding the Migration Pact (debate)",https://www.europarl.europa.eu/doceo/document/CRE-9-2023-06-14-INT-3-041-0000_NL.html,"  Gerolf Annemans (ID).   – Voorzitter, we spreken over de aankomende bijeenkomst van de Europese Raad. Ik citeer uit uw titel: “in het licht van de vooruitgang die onlangs is geboekt met betrekking tot de sluiting van het migratiepact”. Het gebruik van het begrip “vooruitgang” is, naar mijn oordeel en naar het oordeel van mijn partij, het Vlaams Belang, een hogere vorm van cynisme te noemen.
Wellicht denkt u in uw droomwereld, deze bubbel van groen-linkse zelfgenoegzaamheid, vooruitgang te boeken in de richting van uw einddoel: een hemel van een migratiepact dat de grenzen onbeperkt openhoudt voor de bevolkingsaanwas uit de hele wereld, terwijl de legale en illegale instroom zonder onderscheid over het hele continent wordt uitgesmeerd en lidstaten die dit spel niet meespelen, worden bestraft. U beseft echter niet dat u niet meer spreekt namens een steeds groter wordende groep mensen uit alle lidstaten die dit spel zo grondig beu is dat honderdduizenden van hen zich van het Europees Parlement afkeren, omdat ze vinden dat u ons continent in sneltempo cultureel laat wegzakken onder migratie. Dit is in hun ogen geen vooruitgang, maar een achteruitgang zonder weerga in onze geschiedenis.
Wij spreken namens deze grote groep en zullen de kiezers vragen hierover een oordeel te vellen.
"
Gerolf ANNEMANS,2023-05-31,NL,Breaches of the Rule of law and fundamental rights in Hungary and frozen EU funds (debate),https://www.europarl.europa.eu/doceo/document/CRE-9-2023-05-31-INT-1-143-0000_NL.html,"  Gerolf Annemans (ID).   – Voorzitter, of een Europese samenwerking ooit in oorsprong bedoeld is geweest om ook een of ander maatschappijmodel aan de lidstaten op te leggen, daar hoeft zelfs geen discussie over te bestaan. Neen, dat was niet de bedoeling van de Europese samenwerking. De bedoeling was meer stabiliteit en welvaart te brengen, en dan nog heel terughoudend. Een eenheid in verscheidenheid moest het worden. Want in die Europese verscheidenheid zat juist de kracht van wat als geheel een superieure beschaving had opgeleverd, met een sociale en welvarende economie erbovenop.
Nu Hongarije willen uitsluiten van het beurtsysteem om de Raad te kunnen voorzitten, getuigt van een welhaast neocommunistische en centralistische arrogantie, ten aanzien van een land nog wel dat als eerste de stappen heeft gezet om zich te bevrijden van de Sovjet—Unie, waarin wij als West-Europeanen heel Oost-Europa uit lafheid hebben achtergelaten na de Wereldoorlog.
Afschuw heb ik voor dit voorstel.
"
Gerolf ANNEMANS,2023-04-19,NL,Digital euro (debate),https://www.europarl.europa.eu/doceo/document/CRE-9-2023-04-19-INT-3-226-0000_NL.html,"  Gerolf Annemans (ID).   – Voorzitter, de redenen waarom de Europese Centrale Bank deze digitale euro wil invoeren, kaderen volgens ons niet in de verschillende drogredenen die er door de Europese elite voor worden aangedragen, maar kaderen in de verdere stappen die we als burgers het afgelopen decennium door onze overheden hebben zien zetten in de richting van de absolute controlemaatschappij.
Vandaag hier wordt deze digitale munt met een politieke beslissing, nog meer dan voordien met de euro, een munt die om politieke redenen wordt ingevoerd. Dat deze digitale munt nodig is om de verstorende marktwerking van Facebook en Mastercard voor te blijven, is een drogreden, want dat kan op andere manieren aan banden worden gelegd. Dat het faillissement van een commerciële bank ingevolge een bankencrisis erdoor in de greep wordt gehouden, is een drogreden omdat daarvoor toezichts- en afwikkelingsmechanismes bestaan. Dat de euro en de digitale euro naast elkaar zullen blijven bestaan, is een drogreden, want een eenvoudige nieuwe politieke beslissing kan daaraan een einde maken. En criminelen moeten door een efficiëntere overheid rechtstreeks aangepakt worden, niet via een totalitaire supercontrole op het leven van alle burgers. 
Kortom, er is veel meer reden om te vrezen dat deze nieuwe en in essentie programmeerbare overheidsgecontroleerde munt het gevaar inhoudt van een controle op niet alleen de inkomsten, maar ook de uitgaven. Net als een account op sociale media zal een politieke munt als deze uw gedrag en uw mening via uw uitgaven kunnen beperken of schrappen met één druk op de knop. De hier gisteren goedgekeurde CO2-boetes voor stoute burgers zullen meteen kunnen worden geïnd door Timmermans en zijn opvolgers.
Wakkere burgers die de vrijheid, la liberté, die Freiheit, the freedom in het hart dragen, wijzen deze munt af. En ik eindig met deze waarschuwing uit George Orwells Animal Farm:
‘These people don’t see that if you encourage totalitarian methods, the time may come when they will be used against you instead of for you.’
"
Gerolf ANNEMANS,2023-02-15,NL,European Central Bank - annual report 2022 (debate),https://www.europarl.europa.eu/doceo/document/CRE-9-2023-02-15-INT-3-249-0000_NL.html,"  Gerolf Annemans,  namens de ID-Fractie. – Voorzitter, dit jaarverslag over de ECB behoort tot de vele obligate nummertjes die in dit halfrond worden opgevoerd om de instellingen overeind te houden door een blanco cheque uit te delen met de goedkeuring van het Parlement. Even obligaat zijn in dit verslag zinnen verwerkt waarin het Parlement “zijn bezorgdheid uit”, dit jaar meer bepaald over de historisch hoge inflatie, die zoveel Europeanen in de misère duwt.
Laten we elkaar in de ogen kijken en nagaan waar deze inflatie vandaan komt. Deze inflatie is het gevolg van een geldcreatie waarvan wij dit jaar de tiende verjaardag vieren. De euro is een onnatuurlijke munt, die gecreëerd is om politieke redenen, met louter politieke criteria en tegen de wetenschappelijke vragen in of één muntzone wel geschikt is voor landen en entiteiten die economisch zo ver uit elkaar liggen.
De elite van de Europese Unie, de meerderheid in het Parlement, heeft niettemin volgehouden om meer politieke eenheid te kunnen afdwingen en het begrotings-, het economisch en zelfs het sociaal beleid van de lidstaten te kunnen bepalen. De munt is een wurginstrument van deze eenheidsstaat. Toen deze onnatuurlijke munt begon te destabiliseren, hebt u bij Mario Draghi aangeklopt om koste wat het kost geld in dit systeem te pompen. Nu is er geen weg terug en tracht u met de verhoging van de rente weer greep te krijgen op de situatie.
De burgers van de Unie zijn de slachtoffers van dit verhaal. Uw politieke dromen over een eengemaakt Europa hebben hen in een monetair en economisch moeras gesleurd.
"
Gerolf ANNEMANS,2022-11-23,NL,A truly interconnected Energy Single Market to keep bills down and companies competitive (topical debate),https://www.europarl.europa.eu/doceo/document/CRE-9-2022-11-23-INT-3-128-0000_NL.html,"  Gerolf Annemans,  namens de ID-Fractie. – Voorzitter, als het niet zo ernstig was, dan zou ik het belachelijk kunnen noemen: de manier waarop u hier, dames en heren van de politiek correcte meerderheid in het Europees Parlement, bij iedere crisis allemaal collectief op het toneel springt om te roepen dat de enige oplossing voor de crisis meer macht voor de Europese Unie is. We zien dit nu in feite al sinds het begin van de eeuw. Hebben we een bankencrisis of financiële crisis? Hopla, de Capital Market Union. Hebben we een migratiecrisis? Hopla, het migratiepact met de open grenzen van de Europese Unie. Hebben we een coronacrisis? Hopla, een eengemaakte bevoegdheid voor volksgezondheid. 
Zelfs de verdragen en de afspraken tellen niet meer. En altijd maar meer en meer. Nooit eens minder. Nooit een terugkeer van macht naar de lidstaten. Het is in uw hoofden een religieus dogma geworden. Zelfs vandaag, bij een energieprijzencrisis die u grotendeels door groene dogma’s en naïviteit inzake Rusland zelf hebt veroorzaakt, moet die crisis dienen voor de truly interconnected Energy Single Market. Ik zeg het nog eens: als uw machtshonger niet zo dramatisch was voor de vrijheid van onze lidstaten en het welzijn van onze burgers, zouden we die belachelijk noemen. Stop daarmee. 
"
Gerolf ANNEMANS,2022-09-14,NL,State of the Union (debate),https://www.europarl.europa.eu/doceo/document/CRE-9-2022-09-14-INT-3-044-0000_NL.html,"  Gerolf Annemans (ID).   – Voorzitter, ik hoor de laatste dagen dat steeds meer mensen zogenaamd een oplossing verwachten van de Europese Unie.
Ik weet niet of de vertaling dit zal kunnen overbrengen, maar in het Nederlands hebben wij daar een uitdrukking voor: zij gaan bij de duivel te biechten. Daarmee drukken wij in onze taal uit dat de slachtoffers zich in de armen werpen van degene die hun problemen heeft veroorzaakt.
Een Europese Unie die sinds de financiële crisis met een bijna verdubbeling van de geldhoeveelheid de inflatie-explosie zélf heeft veroorzaakt.
Een Europese Unie die met een jarenlange Green Deal-hetze, met de sluiting van kerncentrales en het ontwrichten van onze energiebevoorrading de explosie van de energieprijzen zelf mee in gang zette, nog lang voordat de Russische inval in Oekraïne een feit was.
Een Europese Unie die met haar Reset-concepten, haar duurzame ontwikkeling en haar “building back better”-onzin de de-industrialisering van ons continent en de implosie van klein ondernemerschap én van onze landbouw heeft ingezet.
Een Europese Unie die met haar opgedrongen massa-immigratie zowel onze Europese cultuur als ons sociaal systeem heeft ontwricht.
Alstublieft, mensen, word wakker. De Europese Unie is geen oplossing voor onze problemen. Ze is zélf een van onze grootste problemen.
"
Gerolf ANNEMANS,2022-07-04,NL,One-minute speeches on matters of political importance,https://www.europarl.europa.eu/doceo/document/CRE-9-2022-07-04-INT-1-245-0000_NL.html,"  Gerolf Annemans (ID).   – Voorzitter, we weten allemaal dat de Islamitische Republiek Iran een veilige haven is voor terroristen. Het Iraanse regime gebruikt zijn ambassades en internationale terreurgroepen om onze veiligheid in het Westen te ondermijnen. Dat zagen we bijvoorbeeld bij de geplande aanslag op politieke tegenstanders in de buurt van Parijs, georganiseerd door de Iraanse diplomaat Assadollah Assadi.
Op dit moment wordt hij vastgehouden door België, maar de Belgische regering staat nu als eerste westerse staat op het punt een ruil tussen deze veroordeelde terrorist en de onschuldige Iraans-Zweedse professor Djalali te organiseren via een wet en een bilateraal verdrag.
Dat is precies de strategie van Iran. Ze gijzelen onderdanen met een dubbele nationaliteit, zoals de professor, om de terugkeer van terroristen naar Iran te bewerkstelligen. In de Verenigde Staten werd daarop reeds terecht kritiek geuit. De EU blijft echter vooralsnog stil over deze Belgische beslissing, die een precedent is voor de EU. Voor ons is dit totaal onaanvaardbaar.
"
Gerolf ANNEMANS,2022-06-09,NL,The call for a Convention for the revision of the Treaties (debate),https://www.europarl.europa.eu/doceo/document/CRE-9-2022-06-09-INT-4-013-0000_NL.html,"  Gerolf Annemans,  namens de ID-Fractie. – Voorzitter, de samenwerking van de Europese lidstaten binnen de Europese Unie is sinds de uittreding van het Verenigd Koninkrijk paradoxaal genoeg veranderd in een snelheidsrace: een waanzinnige versnelling van de centralisering en de totstandbrenging, in de plaats van de lidstaten, van een eenheidsstaat of zelfs, in de woorden van Guy Verhofstadt, een wereldrijk. Hij vergat daarbij dat de Verenigde Staten een gasexporteur zijn en bij de afkondiging van sancties ook meteen aankondigden de uitvoer van gas naar Europa dit jaar nog te zullen vertienvoudigen. De Europese Unie grijpt iedere crisis, waaronder de coronacrisis en de oorlog in Oekraïne, aan om deze evolutie sluipend te versterken en te versnellen.
De Conferentie over de toekomst van Europa was een veredelde theatervoorstelling en in feite een grote mislukking. Krap enkele honderden burgers daagden voor de conferentie op en werden vervolgens tijdens de bijeenkomsten door professionals gemanipuleerd en gestuurd in de richting van een lijstje voorstellen die nagenoeg een kopie zijn van de meest verregaande unificerende projecten van de eenheidsstaat.
De conferentie gaf de links-liberale en groene meerderheid van het Europees Parlement vervolgens de kans om deze voorstellen te bevorderen tot de enige en onomkeerbare weg voor samenwerking op het Europese continent. Deze meerderheid noemt zichzelf sinds de mislukte stemming van gisteren de “pro-Europese meerderheid”. Wie het daarmee niet eens is, behoort tot de “anti-Europese minderheid” of, korter nog, tot “extreemrechts”.
De ID-Fractie verwerpt deze zogenaamde resultaten van de conferentie en blijft zich enkel inzetten voor een vrije en onderhandelde Europese samenwerking waarin de lidstaten en volkeren niet van hun rechten worden ontbloot. Europese normen kunnen niet worden opgelegd aan burgers wier lidstaat daarmee niet akkoord is gegaan. De klemtoon moet komen te liggen op de terugkeer van macht naar de lidstaten. Een wijziging van de verdragen is voor ons dan ook enkel nuttig als in deze mogelijkheid wordt voorzien. Wij willen meewerken aan Europa, maar Europa moet veranderen en niet erger worden dan het nu al is.
"
Gerolf ANNEMANS,2022-05-03,NL,The follow up of the Conference on the Future of Europe (debate),https://www.europarl.europa.eu/doceo/document/CRE-9-2022-05-03-INT-2-211-0000_NL.html,"  Gerolf Annemans (ID).   – Voorzitter, de ID-Fractie kan goed begrijpen dat de ridders en jonkvrouwen van het Europees imperium, de machthebbers in het Europees Parlement en de Commissie, de voorstanders van een verder naar een gecentraliseerde staat evoluerende Europese Unie in de loop der jaren zeer gefrustreerd zijn geraakt. Het besef dat steeds meer Europese burgers hun visie op een samenwerking tussen Europese volkeren afwijzen, moet frustrerend zijn. Het feit dat een grote lidstaat als het Verenigd Koninkrijk het eenvoudigweg voor bekeken hield, sloeg in als een bom en heeft een diep trauma achtergelaten. De frustratie van deze elitaire club over de dreiging die bij de ene na de andere verkiezing opdoemt, namelijk het langzaam ontluikend en groeiend ontwaken van een publieke opinie die kritisch tegenover de gang van zaken staat, is te begrijpen.
Iedereen weet en voelt dat de legitimiteit van de strategie van het imperium slinkt. Toen de machthebbers zich in 2019 verplicht zagen ten bate van hun delicate machtsevenwicht en hun imperatieve machtsbehoud de sleutelposten toe te wijzen aan niet-verkozen EU-fanatici Von der Leyen en Michel vond Macron dat dit grote democratische deficit gecompenseerd moest worden. Naar macroniaanse traditie kon dit uiteraard niet door middel van een referendum gebeuren, maar moest dit, naar het voorbeeld van zijn Grand Débat, een goed en strak geregisseerd stuk theater zijn, dat vervolgens als beslissing van de burgers zou kunnen worden bestempeld.
Van de vierhonderd miljoen mensen op dit continent zijn er zorgvuldig achthonderd geselecteerd, naar het Parlement gehaald en opgesloten met Guy Verhofstadt tot ze de voortzetting van de imperiumstrategie als eigen voorstel hadden goedgekeurd. De verwarring van deze conferentie met dat wat onder de burgers leeft, getuigt volgens de ID-Fractie dan ook van groot cynisme. Stop deze commedia dell’arte. Ze was een mooi stuk macroniaans en verhofstadtiaans theater, maar is niet meer dan dat.
"
Gerolf ANNEMANS,2022-05-02,NL,Election of the Members of the European Parliament by direct universal suffrage (debate),https://www.europarl.europa.eu/doceo/document/CRE-9-2022-05-02-INT-1-047-0000_NL.html,"  Gerolf Annemans,  namens de ID-Fractie. – Voorzitter, ik zal Guy Verhofstadt niet ontgoochelen. Dit verslag past in wat ik de “Brexitparadox” noem. Het leek mij logisch dat de voorstanders van een verdere machtsuitbreiding van de gecentraliseerde eenheidsstaat die de Europese Unie wordt genoemd, zich na het vertrek van een grote en belangrijke lidstaat als het Verenigd Koninkrijk zouden bezinnen over de vraag of ze niet te ver zijn gegaan, of de bevolking van de Europese Unie wel achter het concept staat en of er niet gestreefd moet worden naar een evenwichtigere verhouding met het verlangen van de meeste Europese burgers naar nationale identiteit.
De elite in het Europees Parlement, aangevoerd door Guy Verhofstadt, en in de Europese Commissie heeft daarentegen in een soort paniekreactie het omgekeerde gedaan. De ridders van de Europese staat en het Europese wereldrijk zijn in een kramp geschoten en hebben in enkele jaren tijd de macht en de bevoegdheden zodanig uitgebreid dat we nu welhaast kunnen spreken van een onomkeerbare toestand: Europese schulden, Europese belastingen, de vervanging van de lidstaten door een meerderheidsbeginsel, volksgezondheid, de uitbouw van een militair complex, de organisatie van onbeperkte immigratie en de vervolging van lidstaten die hier niet in meegaan. Deze zaken zijn in de afgelopen jaren in versneld tempo ingevoerd, uit vrees voor het ontwaken van de publieke opinie.
Als kers op de taart wil de Europese Unie ook nog een eigen verkiezingssysteem invoeren. Zij plaatst daarmee de wijze waarop lidstaten tot nu toe, volgens hun eigen politiek-culturele inzichten, hun afgevaardigden in het Europees Parlement konden en mochten verkiezen, onder haar toezicht. Daarnaast wordt een beginsel in het leven geroepen van volksvertegenwoordigers die niet meer namens hun eigen volk, maar enkel nog namens de Europese Unie zetelen. Voor mensen zoals ik, die liever wat bezinning hadden gewenst over de richting waarin de Europese samenwerking moet evolueren – een kwestie van historisch belang – is dit verslag geen goed nieuws.
"
Gerolf ANNEMANS,2022-03-10,NL,Transparency and administrative standards - the treatment of public access requests based on Regulation (EC) No 1049/2001 (continuation of debate),https://www.europarl.europa.eu/doceo/document/CRE-9-2022-03-10-INT-4-032-0000_NL.html,"  Gerolf Annemans (ID).   – Voorzitter, collega’s, u zal zich herinneren hoe Hillary Clinton destijds met haar e-mailwanbeheer serieus in de problemen kwam. Wat toen als conclusie naar voren kwam, is het volgende: iedereen met grote verantwoordelijkheden – zeker politieke verantwoordelijkheden met belastinggeld – is verplicht zorgvuldig en zonder geheimdoenerij te handelen. 
De Europese Commissie beseft te weinig wat voor diepgaand effect is uitgegaan van de coronacrisis op de burgers. Een van de vele als schandaal aangevoelde effecten is – naast de laattijdige en daarna nutteloze vrijheidsbeperkingen – dat de vaccincontracten eens ze openbaar werden, onleesbaar bleken te zijn gemaakt omwille van een zogenaamde geheimhoudingsplicht.
Gelukkig, door een vergissing van een Belgische staatssecretaris die de prijzen van de vaccins in een Twitterberichtje plaatste, kennen we de prijsverhoudingen tussen de vaccins. Pfizer, waarmee de voorzitster van de Commissie naar een verklaring van Pfizerbaas Bourla zelf “een diepe vertrouwensband had gecreëerd”, blijkt de op een na hoogste prijs te hebben.
Dat de persoonlijke berichtjes tussen die beiden, zoals de Commissie nu als verweer aanvoert, slechts “efemeer” van aard zijn, overtuigt natuurlijk niet. In uw hooggeplaatste bubbel en in uw elektrische limousines beseft u de woede niet van de mensen die nog het liefst van al zouden willen dat de Europese Commissie zélf efemeer, van voorbijgaande aard, zou blijken te zijn.
"
Gerolf ANNEMANS,2022-03-09,NL,EU Citizenship Report 2020 (debate),https://www.europarl.europa.eu/doceo/document/CRE-9-2022-03-09-INT-3-330-0000_NL.html,"  Gerolf Annemans,  namens de ID-Fractie. – Voorzitter, collega’s, het burgerschap van de nationale staten ligt mij nauwer aan het hart dan het grotendeels artificieel geconstrueerde burgerschap van de Europese Unie. De Europese Unie zou een vrijwillig platform van samenwerking moeten blijven en zij moet ophouden zich de gedaante van een gecentraliseerde staat te willen aanmeten. De vermelding in het links-liberale Duitse regeerakkoord dat de Europese Unie een zogenaamde federale bondsstaat Europa moet worden, is een ernstige waarschuwing. 
Met uw EU-burgerschap kan u wel denken dat u vrijheden verleent, maar daar zit ook meteen de denkfout. Vrijheid wordt niet verleend. Het EU-burgerschap kan immers evengoed leiden tot een excessieve, gecentraliseerde greep op burgers. 
Om die reden wil ik hier met klem protesteren tegen de plannen van de Europese Commissie om een digitale identiteit, een zogenaamde digital wallet, door te drukken. We hebben gezien tijdens de coronacrisis tot wat voor een onaanvaardbare controlemaatschappij wij op zo’n korte tijd waren uitgegroeid: een pasjesmaatschappij die burgers afhankelijk maakte van een gecentraliseerd digitaal groen licht om nog een vrije burger te mogen en te kunnen zijn. Dit zogenaamde “Covid Safe Ticket” werd op die manier de voorafbeelding van de controlemaatschappij naar Chinees model, waar vrijheid een beloning is die wordt toebedeeld aan burgers met het centraal door big brother bepaalde juiste gedrag. Vrijheid staat in die context niet meer onaantastbaar boven alles. Vrijheid wordt in die federale bondsstaat via een digitale wallet grootmoedig toegekend. 
Het organiseren van de onvrijheid wordt door de Europese Unie op die manier gefaciliteerd. Corona was maar een voorproefje, een testfase voor de verdere afglijding. De Europese digitale identiteit is de bevestiging en de verankering van die controlemaatschappij. De ID-Fractie in het algemeen en mijn nationale partij Vlaams Belang in het bijzonder zullen zich daar met hand en tand tegen verzetten. 
Ik doe een beroep op en een oproep aan de Commissie om dit project onmiddellijk en definitief stop te zetten, en anders aan de lidstaten om dit in de Raad van tafel te vegen.
"
Gerolf ANNEMANS,2022-02-14,NL,European Central Bank – annual report 2021 (continuation of debate),https://www.europarl.europa.eu/doceo/document/CRE-9-2022-02-14-INT-1-069-0000_NL.html,"  Gerolf Annemans (ID).   – Voorzitter, ik ben een Vlaming en ik heb dus de Belgische nationaliteit. België heeft in Europa de vierde hoogste inflatie, nu al. De overheidsuitgaven die worden verwacht in 2026 bedragen 55 %, de hoogste van Europa en weldra van alle industrielanden. Het in 2023 verwachte negatieve begrotingssaldo bedraagt 4,9 %, net als dit jaar het hoogste van Europa. België moet ook enkel Griekenland, Italië en Portugal laten voorgaan inzake de omvang van de staatsschuld.
Waarom doet België het zo slecht voor een West-Europees land? Wel, ik zeg u: om dezelfde reden als waarom ook de eurozone het slecht doet.
Men heeft België gesticht om politieke redenen en daarbij de economische realiteit en de onderliggende verschillen genegeerd. Ook in de eurozone werd de rijkdom van de verschillen in de vergruizer van de convergentiepolitiek gepropt, met alle gevolgen van dien. Performante landen zijn onafhankelijke en cultureel homogene landen waar dezelfde mensen voor uitgaven en inkomsten verantwoordelijk zijn.
De eurozone werd ondertussen – om de mislukkingen te verbergen – versmacht in de schulden. Maar burgers en vooral jongeren worden geconfronteerd met de gevolgen van uw schuldgedreven planeconomie: gruwelijke energieprijzen en de quasionmogelijkheid om nog normale huizen te kopen. En voor ons doemt nu ook nog uw inflatiepandemie op, die weldra tot een chaos gaat leiden die even groot zal worden als uw megalomanie.
Wij zullen uw nietszeggend ECB-verslag natuurlijk niet goedkeuren.
"
Gerolf ANNEMANS,2022-01-19,NL,Presentation of the programme of activities of the French Presidency (debate),https://www.europarl.europa.eu/doceo/document/CRE-9-2022-01-19-INT-3-070-0000_NL.html,"  Gerolf Annemans (ID).   – Voorzitter, mijnheer de president, ik kan mij natuurlijk goed voorstellen dat het samenvallen van het Europees voorzitterschap en de Franse presidentsverkiezingen voor u een enorme opportuniteit was, maar ik hoop toch dat u zichzelf ook kunt voorstellen dat niet iedereen daar even gelukkig mee is. Dat samenvallen weegt op het debat en het weegt – vrees ik – ook op de Europese Unie. Want hoe u het ook draait of keert, u verwekt de schijn dat u dat Europees voorzitterschap gaat instrumentaliseren voor uw eigen herverkiezing, of omgekeerd, dat het Europees voorzitterschap zal lijden onder die Franse verkiezingen, onder uw radicale visie, die er natuurlijk een is van een geïntegreerd juridisch systeem dat één bestuursmodel voor dit continent voorheeft: een jakobinisme van het Europees federalisme – of, zoals het vandaag in het Duitse, linkse regeerakkoord staat, een Europese federatie, een “Europese federale staat”, zo noemt men het in Duitsland. 
Als dat uw visie is, dan kan ik helaas niets anders dan samen met Marine Le Pen de Fransen oproepen om ... (de Voorzitter onderbreekt de spreker)
"
Gerolf ANNEMANS,2021-12-15,NL,State of play of the RRF (Recovery and Resilience Facility) (debate),https://www.europarl.europa.eu/doceo/document/CRE-9-2021-12-15-INT-3-201-0000_NL.html,"  Gerolf Annemans (ID).   – Voorzitter, hoe meer de voortgang van de herstel- en veerkrachtfaciliteit hier te zien is, des te meer wordt duidelijk met welk een bedenkelijk cynisme deze Europese Unie de toch vrij dramatische omstandigheden van de coronapandemie heeft misbruikt voor het doordrukken van de eigen politieke agenda.
De meeste overheden hebben het coronavirus gretig aangegrepen om hun macht uit te breiden, ook de Europese Unie dus. Plots is de Europese Unie nu actief op domeinen die voorheen exclusieve lidstaatbevoegdheden waren. Plots mag de Europese Unie nu eigen schuldpapier gaan uitgeven op de financiële markten en eigen belastingen gaan heffen voor de eigen middelen. Aloude debatten hierover werden tersluiks in een vlaag van verstandsverbijstering beëindigd in het voordeel van de gecentraliseerde eenheidsstaat die de Europese Unie ten nadele van de lidstaten aan het worden is. Het fictieve geld dat de ECB uit het niets – uit het niets, meer dan dunne lucht – plukt in een oneindige spiraal van schuldcreatie, wordt door de Europese Unie schaamteloos gebruikt als politiek wapen waarmee zij geld ontzegt aan lidstaten die niet voldoende onderdanig zijn aan die gecentraliseerde staat.
Lidstaten die wel in de pas lopen – zoals de lidstaat België, waar ik vandaan kom – en die blindelings alle manoeuvres van de Europese Commissie mee goedkeuren, worden integendeel beloond met dit coronageld en krijgen het coronageld voor gelijk wat toegestoken. Zo ontdekten wij recent tot onze verbazing dat België coronageld krijgt voor nieuwe afluisterapparatuur voor haar staatsveiligheid- en inlichtingendiensten. Zoals ik al zei, de Europese Unie en corona, het is een verhaal van brutaal cynisme.
"
Gerolf ANNEMANS,2021-10-19,NL,The Rule of law crisis in Poland and the primacy of EU law (debate),https://www.europarl.europa.eu/doceo/document/CRE-9-2021-10-19-INT-2-044-0000_NL.html,"  Gerolf Annemans (ID).   – Voorzitter, ik richt mij vandaag vooral tot de collega’s van deze Europese meerderheid, voor wie de Europese samenwerking een in Brussel gecentraliseerde eenheidsstaat moet worden. 
In uw concept is het best mogelijk dat die bevoegdheidsoverschrijdingen van de Europese Unie enkel en uitsluitend beoordeeld moeten worden door het Hof van Justitie. Het is best mogelijk dat u dat denkt, dat u in een gesloten juridisch systeem denkt. Het is ook best mogelijk dat uw steeds verder uitbreidende bevoegdheden van de laatste jaren financieel moeten gesanctioneerd worden en voor rechtbanken moeten gebracht worden, zoals Napoleon zijn eenheidsconcept met het Franse leger afdwong. Het is best mogelijk dat u denkt dat in Lissabon voor eens en voor altijd en voor in de eeuwigheid is afgesproken hoe de Europese Unie moet werken en dat het probleem dat zich vandaag voordoet alleen maar een probleem van de benoeming van Poolse rechters is en van een regimewissel die u diep in uw hart wenst. 
Maar laat mij u zeggen: de wereld verandert, politieke inzichten veranderen. Het is duidelijk voor iedereen dat u zich vergist, en voor steeds meer Europese burgers dat u zich vergist. De idee dat 450 miljoen Europese burgers besloten hebben om voor eens en voor altijd hun soevereiniteit vrijwillig en bewust aan uw juridisch systeem over te dragen, is een illusie. Laat mij u dat zeggen: het is een waanidee. Het is een idee die u moet loslaten. 
Kalmeer even, collega’s, en ik ga u daartoe oproepen met de woorden van Angela Merkel. Zij heeft vorige week Brussel bezocht en ze kreeg vragen over Polen. Zij heeft Brussel bezocht als een afscheidsbezoek aan onze Belgische regering. En ik zal haar, Madam President, citeren in ...
Madam President, I will switch to German for a quote, so you can really hear Ms Merkel speaking.
Aber zu glauben, dass man politische Differenzen und vielleicht auch Differenzen in der Wahrnehmung der Europäischen Union – wie sollte sie arbeiten, wie sollen die Schwerpunkte sein? – nur durch Gerichtsverfahren klären kann, finde ich nicht richtig. Wir haben also große Probleme, aber ich rate dazu, sie im Gespräch zu lösen und Kompromisse zu finden. Das war immer das Wesen der Europäischen Union, und das muss es auch bleiben.
"
Gerolf ANNEMANS,2021-10-06,NL,Banking Union - annual report 2020 (debate),https://www.europarl.europa.eu/doceo/document/CRE-9-2021-10-06-INT-3-306-0000_NL.html,"  Gerolf Annemans (ID).   – Voorzitter, collega's, het is hemeltergend dat dit Parlement niet de lessen heeft getrokken die het had moeten trekken. Voor de banken moest het voor de crisis van 2008 altijd meer, altijd groter en altijd verder zijn. Daarmee ophouden was – dacht ik – de les die we trokken uit de financiële crisis. En de vraag was natuurlijk ook of burgers en bedrijven beschermd moeten worden tegen het wanbeleid en het mogelijke bankroet van banken. Ja, natuurlijk. Onze mensen hebben gewoon de tijd en de middelen niet om zich daar individueel tegen te wapenen. 
Echter, is de pan-Europese bankenunie daarvoor een goede oplossing? Absoluut niet, want om te beginnen negeert de bankenunie nog altijd de fundamentele problemen van de bankensector. Dertien jaar na de financiële crisis zitten er nog steeds geen tussenschotten of firewalls tussen de spaarbanken en de investeringsbanken. Nog steeds riskeren wij financiële crises doordat banken te groot zijn, te veel risico's nemen en meer beleggen in elkaars producten dan te investeren in de echte economie. Deze resolutie pleit zelfs voor schaalvergroting met nog grotere en grensoverschrijdende banken, met alle mogelijke desastreuze domino-effecten van dien. 
Hebben wij dan niets geleerd van deze crisis? Het waren kleine en middelgrote banken die Europa overeind hielden. Natuurlijk moet het geld van de mensen op bankrekeningen beschermd worden, zeker in een gigantische schuldeneconomie als die van de huidige ECB. Maar één uniforme depositogarantie voor de hele eurozone houdt gewoon geen rekening met de verschillende risico's in landen, waardoor er in sommige landen meer bescherming nodig is en in andere minder. Ze ontdoet ook de zondaars van een essentieel onderdeel van een stabiele financiële omgeving, namelijk de eigen verantwoordelijkheid. Het toezicht op banken en de garanties moeten daarom nationale bevoegdheden blijven. 
En ten slotte, er kan in dit Parlement geen halve zin gezegd of geschreven worden, of het moet groen en klimaatneutraal zijn. Ook de bankenunie moet in dit verslag de klimaatreligie dus ondersteunen. Dat betekent sinds de goedkeuring van de taxonomieverordening dat er Europese bureaucraten aan het stuur van onze banken zullen komen, en zij gaan bepalen welke investeringen nog mogen of niet. Zo'n staatsgeleide economie is misschien de droom van de vele openlijke of verdoken communisten in dit halfrond, maar zeker niet het ideaal van de stichters van de Europese samenwerking. Dus ook al zeker niet van ons, van de patriottische krachten in Europa. 
"
Gerolf ANNEMANS,2021-09-15,NL,State of the Union (debate),https://www.europarl.europa.eu/doceo/document/CRE-9-2021-09-15-INT-3-050-0000_NL.html,"  Gerolf Annemans (ID).   – Voorzitter, mevrouw de Commissievoorzitter heeft hier vanmorgen breed geëtaleerd dat de Europese Unie doorgaat met het inpikken van bevoegdheden van de lidstaten, een verdere uitbreiding van haar macht en een verdere kleinering van de lidstaten. Dit is geen Europese samenwerking meer. Dit is een eenheidsstaat in wording. Laat mij u de visie geven van partijen die elkaar vinden, 16 nationale partijen en 114 leden van dit Parlement, die burgers vertegenwoordigen die gehecht zijn aan de vrijheid van naties en tradities van Europese volkeren. 
Een Europese samenwerking vinden wij positief, maar de Europese samenwerking hapert, vooral omdat landen het gevoel hebben dat hun langzaam het recht wordt ontnomen om hun legitieme soevereine bevoegdheden uit te oefenen. De EU wordt steeds meer een instrument van radicale krachten die met hun “social engineering” uit het verleden een Europa zonder naties willen bewerkstelligen. 
Wij zijn ervan overtuigd dat de samenwerking van de Europese naties gebaseerd moet zijn op traditie, respect voor de cultuur en geschiedenis van Europese lidstaten, respect ook voor de gemeenschappelijke waarden die onze naties verenigen, en niet op hun vernietiging. 
"
Gerolf ANNEMANS,2021-07-06,NL,"Asylum, Migration and Integration Fund 2021-2027 - Integrated Border Management Fund: Instrument for Financial Support for Border Management and Visa Policy 2021-2027 (debate)",https://www.europarl.europa.eu/doceo/document/CRE-9-2021-07-06-INT-2-323-0000_NL.html,"  Gerolf Annemans (ID).   – Voorzitter, ik wil het na dit verbijsterende debat kort hebben over aantrekkingskracht.
De zomer is begonnen en de Middellandse Zee wordt weldra opnieuw het toneel van de dodelijke migratiepolitiek van dit Parlement. De meerderheid van het Parlement, die keer op keer voor het Europese opengrenzenbeleid stemt, is daarvoor verantwoordelijk.
Zij is tevens verantwoordelijk voor de dubbele aantrekkingskracht van het asielbeleid en de open grenzen. De sociale bescherming en gezondheidszorg in Europa, enerzijds, en het perverse asielsysteem met open grenzen, anderzijds, vormen samen de reden dat de situatie uit de hand is gelopen en heeft geleid tot een open uitnodiging aan de hele wereld om naar Europa te komen.
De meerderheid van het Parlement is verantwoordelijk voor het veel te grote aantal doden dat ook deze zomer weer zal vallen in de Middellandse Zee. We moeten een einde maken aan het automatisme van de open grenzen om de aantrekkingskracht weg te nemen.
"
Gerolf ANNEMANS,2021-06-09,NL,Follow-up of the Porto Social Summit of 7 May 2021 (debate),https://www.europarl.europa.eu/doceo/document/CRE-9-2021-06-09-INT-3-141-0000_NL.html,"  Gerolf Annemans,  namens de ID-Fractie. – Voorzitter, het land waar ik vandaan kom, mijn land, is Vlaanderen. Vlaanderen is het noordelijke deel van de Belgische lidstaat en doorheen België loopt eigenlijk ook de grens tussen Noord- en Zuid-Europa. Sinds de stichting van de sociale zekerheid en van de sociale bescherming in België zijn er van Vlaanderen naar Wallonië, van het noorden naar het zuiden waar een verschillende cultuur bestaat over sociale bescherming, transfers gelopen, heel grote transfers, transfers groter – volgens academische berekeningen – dan de transfers tussen West-Duitsland en Oost-Duitsland na de val van de Muur.
Er is een lang debat in België bezig en de conclusie van het debat langs Vlaamse kant is dat sociale bescherming en sociale zekerheid een autonome Vlaamse bevoegdheid moeten worden. Logisch ook. Solidariteit moet dicht bij de gemeenschap ontstaan. Er moet herkenbaarheid zijn. Er moet subsidiariteit zijn, maximaal, en het is dus onlogisch om die zaken naar een hoger niveau over te hevelen, zoals we hier nu in Europa aan het doen zijn. Ik doe dan ook een oproep: stop die machtsuitbreiding. Laat die Vlaamse sociale zekerheid, die Vlaamse gezondheidszorg, die Vlaamse sociale bescherming niet bepotelen door de Europese Unie.
"
Gerolf ANNEMANS,2021-05-19,NL,Environment: The Aarhus Regulation (debate),https://www.europarl.europa.eu/doceo/document/CRE-9-2021-05-19-INT-3-308-0000_NL.html,"  Gerolf Annemans,  namens de ID-Fractie. – Voorzitter, collega’s, vandaag wil ik het hier naar aanleiding van de invoering van het Verdrag van Aarhus in de rechtsorde van de Europese Unie kort even hebben over een meer algemeen verschijnsel, namelijk de uitholling en de verdere privatisering van het recht. Ik ben er namelijk van overtuigd dat we op lange termijn niet zonder ernstige gevolgen kunnen afwijken van het heldere schema van Montesquieu, die voorzag in een ordelijke verdeling van de machtsverhoudingen en de samenstelling van wetgevende, uitvoerende en rechterlijke machten bij de opbouw van de democratie. 
De laatste decennia is met name de neiging ontstaan om dit schema te verstoren, meestal om een of andere linksgeoriënteerde mode achterna te lopen door aan privé-instellingen, meestal zogenaamde ngo’s, het recht te geven om tussen te komen in de normale democratische rechtsordening en hen privileges te verlenen die hen onttrekken aan het normale verloop van de democratie. 
Zelf zag ik bijvoorbeeld aan het begin van deze eeuw mijn nationale partij onmogelijk gemaakt worden, omdat zogenaamde antiracismeorganisaties enkele jaren voordien het wettelijke recht hadden gekregen om de rol van openbaar ministerie op te nemen, om in de plaats van het openbaar ministerie te treden en om aldus actief, zonder verdere politieke verantwoording, als privéorganisaties die nauwelijks leden vertegenwoordigen of aan voorwaarden dienen te voldoen, toch op te treden als de behoeders van het algemeen belang. 
Ook vandaag wordt alweer vanwege een andere politieke mode, met name het milieu, de rechtsorde omgegooid door ngo’s een bevoorrechte rol te geven die ze normaal niet zouden hebben. Dit lijkt mij een kwalijke evolutie. De eenzijdig georiënteerde uitverkoop van het algemeen belang, en dan nog door een verkozen Parlement, zou moeten gestopt worden in plaats van verder aangemoedigd. 
"
Gerolf ANNEMANS,2021-03-08,NL,Equal treatment in employment and occupation in light of the UNCRPD (debate),https://www.europarl.europa.eu/doceo/document/CRE-9-2021-03-08-INT-1-186-0000_NL.html,"  Gerolf Annemans (ID).   – Voorzitter, ook inzake de gelijke behandeling op de arbeidsmarkt van personen met een handicap geldt het subsidiariteitsprincipe: de noodzaak om op elk niveau passende ondersteuning te bieden, te beginnen bij de lokale gemeenschap. Wanneer wij lidstaten hier vragen werkgevers aan te moedigen om personen met een handicap in dienst te nemen, dan moeten wij in onze lidstaten zelf ook het goede voorbeeld geven. De werkzaamheidsgraad van gehandicapten in België bijvoorbeeld ligt een pak onder het Europese gemiddelde. De Belgische en ook de Vlaamse overheid halen bij lange na het quotum van 3 procent niet en bungelen achteraan in Europa. Ook de toegang tot en de verbetering van mobiliteit en toegankelijkheid van gebouwen zijn een taak voor de lokale overheden. In het uitwerken van maatregelen moet de boutade niet over ons, zonder ons de leidraad zijn. En dus moet er nauw samengewerkt worden met gehandicaptenorganisaties om relevante initiatieven te nemen. Ik wil hier tot slot de sleutelrol van mantelzorgers beklemtonen en ook dat het de gepaste ondersteuning, morele en financiële steun is die ze verdienen. 
"
Gerolf ANNEMANS,2021-02-10,NL,The state of play of the EU’s COVID-19 Vaccination Strategy (debate),https://www.europarl.europa.eu/doceo/document/CRE-9-2021-02-10-INT-3-049-0000_NL.html,"  Gerolf Annemans (ID).   – Voorzitter, vaccinatie is nog altijd de beste manier om de economische schade van de pandemie te beperken. De beslissing van deze Commissie om de coronavaccinatie te misbruiken om inbreuk te maken op het gezondheidsbeleid van de lidstaten is dan ook ronduit een vergissing te noemen. Lidstaten die al vrij ver waren met hun eigen initiatieven, zoals Duitsland, Italië, Nederland en Frankrijk, beklagen zich er nu over dat ze door hun naïviteit ten aanzien van de Europese Unie veel te snel in de grijpgrage, trage, bureaucratische armen van de Commissie zijn gedreven.
Het quasireligieuze dogma dat alle bevoegdheden die op EU-niveau worden uitgeoefend tot betere resultaten leiden, is wederom door de feiten achterhaald. Het idee dat kleine lidstaten er op vaccingebied slechter voor zouden hebben gestaan zonder de tussenkomst van de Europese Commissie komt neer op een gebrek aan vertrouwen in het eigen kunnen. Dit is wellicht enkel waar voor België, waar de bestuurders zo mogelijk nog onbekwamer zijn en er zelfs toe hebben besloten de strategische voorraad mondkapjes te vernietigen, naar verluidt om plaats te maken voor meer opvang voor kandidaat-vluchtelingen. Dit is op zijn beurt een gevolg van een andere blunder van de Europese Unie: de doorgedreven massa-immigratie.
De kwestie van het uitvoerverbod was het toppunt en maakte de situatie alleen maar erger: een perfect voorbeeld van het blinde amateurisme waarin de Commissie lijkt te vervallen als het over het Verenigd Koninkrijk gaat.
De conclusie is dat de vaccinatiekwestie niet de eerste blunder is van deze Commissie, maar zeker wel de grootste tot nu toe. Deze tweederangs-Commissie kan beter ontslag nemen, zodat de Europese Unie op een totaal nieuwe leest kan worden geschoeid.
"
Gerolf ANNEMANS,2021-01-20,NL,Presentation of the programme of activities of the Portuguese Presidency (debate),https://www.europarl.europa.eu/doceo/document/CRE-9-2021-01-20-INT-3-125-0000_NL.html,"  Gerolf Annemans (ID).   – Voorzitter, staat u mij toe de aandacht van de Portugese voorzitter te vragen voor de kwestie van de zogeheten brede investeringsovereenkomst tussen de EU en China. De burgers van Europa kregen het nieuws van dit akkoord ergens tussen de kerstboom en oudejaarsavond opgediend door mevrouw Merkel en meneer Macron, die – zoals we allemaal weten – deze Europese Unie de facto besturen. Wij, de andere lidstaten, mogen aan het handje meelopen. 
Ik doe van hieruit de oproep aan Portugal, ook een kleine lidstaat, om dit in feite schandalige akkoord on hold te zetten en voorlopig ook on hold te houden. Immers, amper enkele uren na de protserige bekendmaking van dit akkoord werden in Hongkong, in opdracht van het Chinese regime, parlementsleden en politieke leiders aangehouden in pure Tiananmen-stijl. De democratie in Hongkong is volledig onthoofd, en wat doet Europa? Europa gaat zoete broodjes bakken met een investeringsakkoord. Dit is voor ons totaal onaanvaardbaar. Onze verhoudingen met China moeten volledig herzien worden. Er is een grondige evaluatie nodig, niet alleen wat Hongkong betreft maar ook inzake 5G, het coronavirus en de weinig subtiele militaire dreiging in de Zuid-Chinese Zee en elders. Dat alles moet ons hier in Europa inspireren om alle naïviteit te beëindigen, hier en nu meteen. 
Het wordt tijd dat wij het onmiddellijke gewin en de politieke marketing van de Europese Unie vervangen door een verstandige strategie op lange termijn.
"
Gerolf ANNEMANS,2020-11-24,NL,Stocktaking of European elections (continuation of debate),https://www.europarl.europa.eu/doceo/document/CRE-9-2020-11-24-INT-2-089-0000_NL.html,"  Gerolf Annemans,  namens de ID-Fractie. – Voorzitter, dit verslag – en ik mag helaas aannemen dat de rapporteur dit van mijnentwege eerder als een compliment zal opvatten – is voorlopig het meest extremistische document dat de centralistische, federalistische en “europeïstische” elite binnen dit Europees Parlement in deze zittingsperiode heeft geproduceerd. 
Om te beginnen puilt het document uit van de in kringen van extremistische aanhangers van de Europese Unie erg gebruikelijke verwarring tussen Europa, het continent, het beschavingstype, het cultuurgegeven enerzijds, en de Europese Unie anderzijds. Ik noem mezelf een voorstander van Europa, een vertegenwoordiger van de Europese culturele identiteit, gegrondvest op de meerwaarde van de verschillen. De Europese Unie evenwel is in mijn ogen slechts een instelling, een organisatie en een door een verdrag tussen onafhankelijke lidstaten afgesproken manier van samenwerken. 
De voorstanders van het over verdragen heen doordrukken van een Europese Unie als allesomvattende en zo veel mogelijk omvattende eenheidsstaat hebben zich het brede en rijke begrip Europa toegeëigend, noemen hun Europese Unie steevast “Europa”, en hun acties en hun bevoegdheidsuitbreidingen steevast “Europese”, meestal gevolgd door een zelfstandig naamwoord: Europese gezondheidszorg, Europese eenheidsmunt, Europese immigratie, Europese economie, in alle gevallen noemen ze het Europese vooruitgang, en vandaag dus hier een heuse Europese kieswetgeving. 
Uiteraard vol met de aloude dada’s die hier worden afgekondigd, als waren het de tien geboden die Mozes – collega Durand dus in dit geval – van de berg heeft meegebracht. Het grondgebied van de Europese Unie als één kiesomschrijving. Eén algemene kieslijst – de transnationale lijst. De lidstaten worden afgeschaft, want in de Europese Unie zullen de lidstaten niet de Raad van de Europese Unie meer zijn, maar een ondergeschikte tweede wetgevende kamer, een soort adviesorgaan van dit Parlement. De nationale politieke partijen worden geleidelijk vervangen door transnationale Europese politieke partijen, die logischerwijs uiteraard maar één programma zullen en later mogen hebben: het programma van de verdere integratie van deze Europese Unie.
Kortom, collega’s, het extremisme van de Europese Unie kent vandaag een nieuw hoogtepunt. Als overtuigd Europeaan, voorstander van een eenheid van vrije volkeren, wilde ik u dat hier even in alle duidelijkheid zeggen om ertegen te waarschuwen. 
"
Gerolf ANNEMANS,2020-10-06,NL,Conclusions of the Special European Council meeting of 1 and 2 October 2020 - Preparation of the European Council meeting of 15 and 16 October 2020 (continuation of debate),https://www.europarl.europa.eu/doceo/document/CRE-9-2020-10-06-INT-2-052-0000_NL.html,"  Gerolf Annemans (ID).   – Voorzitter, ik zou hier vandaag de Europese Raad ter verantwoording willen roepen. De Europese Commissie heeft op 23 september reeds een zogenaamd migratiepact van de Europese Unie aan de pers voorgesteld. Maar de Europese Raad, die de lidstaten vertegenwoordigt, heeft aanvaard dat Charles Michel en het Duitse voorzitterschap dit hebben weggehouden van de agenda van de Europese top van zowel 2 oktober als 15 oktober. Het migratiepact is nergens te bekennen. Overigens, ook in het Europees Parlement heeft de meerderheid het migratiepact van de plenaire agenda geweerd. Dat u allemaal dit pact uit de aandacht wil houden, is absoluut niet normaal en is absoluut onaanvaardbaar. Migratie is immers het topthema bij uitstek voor de burgers in de lidstaten die u moet vertegenwoordigen.
Collega’s, vorige zaterdag is in deze zaal tijdens een bijeenkomst van het Belgisch parlement de nieuwe Belgische regering geïnstalleerd, nadat de vorige eind oktober 2018 – bijna twee jaar geleden – gevallen was over het migratiepact van de Verenigde Naties, dat overigens tegen de wil van zijn eigen regering door Charles Michel werd ondertekend namens België. Dat was de reden waarom de regering viel. Wat de bevolking denkt over dat migratiepact, is inmiddels bekend. Het Vlaams Belang, mijn partij, die zich daartegen verzette, kwam hier in het Europees Parlement terug met drie keer zoveel zetels als voorheen. 
Uw migratiepact ligt in dezelfde globalistische lijn: verbaal de zogenaamde terugkeer van vreemdelingen omarmen, maar in de praktijk goochelen met het begrip “solidariteit” totdat de doorstroming van migranten richting onze lidstaten een heuse distributie van migranten wordt met een dwang op de lidstaten om – desnoods tegen hun wil – uw migranten op te nemen op basis van een asielconcept dat compleet achterhaald is en misbruikt wordt. 
Ik roep hier de Raad dan ook op om het verzet tegen dit migratiepact van de Europese Unie meteen op de agenda te plaatsen. Enough is enough. De bevolking van de EU wil niet meer maar minder immigratie, niet meer maar minder open grenzen. Stop, naar het woord van Viktor Orbán, deze globalistische waanzin. 
"
Gerolf ANNEMANS,2020-09-16,NL,State of the Union (topical debate) (debate),https://www.europarl.europa.eu/doceo/document/CRE-9-2020-09-16-INT-3-037-0000_NL.html,"  Gerolf Annemans (ID).   – Voorzitter, ik ben boos. Niet zozeer omdat u hier vandaag met zoveel vuur uw haat hebt geëtaleerd voor mensen, human beings, die u voor het gemak allemaal extreemrechts hebt genoemd. Ik ben boos omdat ik de woorden wil overbrengen van miljoenen Europeanen over de gang van zaken. Als ik het aantal dogma’s optel dat u hier vandaag hebt geproduceerd, mag ik spreken van een religieuze toespraak, een religieuze toespraak in de kathedraal van de democratie, met veel bombast, maar toch een schandaal. Een schandaal omdat u van dat Europese Unieplatform, dat een vorm van vrije samenwerking van vrije naties zou moeten zijn, meer dan ooit een totaal geïntegreerde, door immigratie aangewakkerde eenheidsstaat hebt gemaakt. Daarom breng ik die woede over. Wij zijn boos. Ondanks 88 miljard euro minder bijdragen van het Verenigd Koninkrijk hebt u dat meerjarig financieel kader verhoogd en, samen met het coronafonds, hebt u daarbovenop in feite de middelen en dus ook de politieke projecten van deze Europese Unie verdubbeld. Dat is onaanvaardbaar. U maakt van het Europese continent iets dat wij niet gewild hebben. 
"
Gerolf ANNEMANS,2020-07-08,NL,Presentation of the programme of activities of the German Presidency (debate),https://www.europarl.europa.eu/doceo/document/CRE-9-2020-07-08-INT-1-038-0000_NL.html,"  Gerolf Annemans (ID).   – Voorzitter, in tegenstelling tot wat men zou verwacht hebben, is de Europese Unie na de brexit geen toontje lager gaan zingen, maar integendeel wordt het gaspedaal van de Europese eenheidsstaat extra hard ingedrukt op tal van domeinen. Dat alles naar goede EU-gewoonte overigens, zonder rekening te houden met de sfeer onder de bevolking. 
Mevrouw Merkel, u zal zelf – denk ik wel – dit voorzitterschap van de Unie als een gelukkig toeval aangrijpen om uw carrière een mooie wending te geven, maar laat ik u vertellen dat er onder de burgers van de Europese lidstaten vele mensen zijn die kritisch staan ten opzichte van deze federalistische evolutie van de Unie en die dus extra ongerust zijn nu u de Duitse en ook uw eigen macht en kracht gaat toevoegen aan het federalistische concert, en nu u daarbij zelfs meteen de EU in de schulden gaat duwen. Kritische burgers zien uw aantreden dus als een dubbele bedreiging. 
Ik wou de gelegenheid aangrijpen om uw aandacht hierop te vestigen. Men moet immers geen hoop hebben om te ondernemen, en men moet ook niet meteen slagen om toch vol te houden.
"
Gerolf ANNEMANS,2020-05-27,NL,EU Recovery package (debate),https://www.europarl.europa.eu/doceo/document/CRE-9-2020-05-27-INT-1-050-0000_NL.html,"  Gerolf Annemans (ID).   – Voorzitter, u hebt misschien gezien – u hebt allemaal gezien – als u van Zaventem hierheen rijdt, dat tijdens een of andere nacht van de lockdown een ecologische minister van het Brussels Gewest een rijstrook heeft weggenomen van de Wetstraat. Dat was de aloude droom en het is zogenaamd omwille van corona dat dat moest gebeuren. Wat ik maar wil zeggen is dat politici aan de macht corona misbruiken. En dat is ook hier vandaag weer gebeurd. De aloude federalistische dromen, centralistische dromen, paradepaardjes als het ware, waarbij wordt gedebatteerd over de mutualisering van de schuld, over de eigen belastingen van deze Europese Unie, die worden hier achter de coulissen van het virustheater overnight gewoon doorgedrukt en ingevoerd. Mevrouw von der Leyen heeft gezegd “corona is Europe’s moment”. Ja, inderdaad. Het is misschien voor haar en voor de elite hier Europe’s moment, maar voor de Europese volkeren is het een dark moment, een donker moment. Het wordt beschouwd als een brutale overval op de bevolking en dat is iets wat ik vandaag hier zeer wilde betreuren. 
"
Gerolf ANNEMANS,2020-05-14,NL,70th anniversary of the Schuman Declaration (debate),https://www.europarl.europa.eu/doceo/document/CRE-9-2020-05-14-INT-2-072-0000_NL.html,"  Gerolf Annemans (ID).   – Voorzitter, een van de belangrijkste voordelen van founding fathers is dat ze meestal nooit tegenspreken. Dus wordt Schuman er in dit Parlement ook nu vandaag weer veelvuldig bij gesleurd om de uitbreiding van de gecentraliseerde eenheidsstaat te propageren. Nochtans is de COVID-19-crisis een historisch moment, want het is het momentum van de eigen lidstaat geworden. De lidstaat is het enige forum met voldoende democratie. Alleen aan democratie en in vertrouwen kunnen we levensbelangrijke zaken overlaten, zoals het beheer van onze nationale grenzen, de gezondheidszorg en de op vrijwillige solidariteit gebaseerde sociale zekerheid.
Waarde collega's, als u de toekomst van Europa enkel ziet als een steeds hechtere Unie en niets anders, zoals in de conferentie daarover nu reeds teksten voorliggen, dan mist u dat momentum. Europa zal nooit zoiets kunnen of mogen zijn. Europese samenwerking zal de verscheidenheid moeten respecteren. Anders, voorspel ik u, zal u uw Unie doen uiteenspatten.
"
Gerolf ANNEMANS,2020-03-10,NL,Conclusions of the special European Council meeting of 20 February 2020 on the Multiannual Financial framework (debate),https://www.europarl.europa.eu/doceo/document/CRE-9-2020-03-10-INT-2-155-0000_NL.html,"  Gerolf Annemans (ID).   – Voorzitter, ik heb reeds bij een vorige gelegenheid gewezen op het feit dat u Charles Michel niet ernstig moet nemen. Ja, hij was de ideale kandidaat voor Emmanuel Macron: Franstalig en op een slaafse manier gedienstig aan de fanatieke federalisten Merkel en Macron. Maar dat hij daarom ook een goede vertegenwoordiger zou zijn van de lidstaten als hoofd van de Europese Raad is een complete misvatting. Nog afgezien van de immorele onzin om de begroting van de Europese Unie nog te willen optrekken in plaats van in eenklank en met wat de burgers willen de agenda te matigen nu het Verenigd Koninkrijk zijn geld aan eigen mensen eerst en niet meer aan de Europese Unie gaat besteden, is Charles Michel wel de laatste die u een begroting moet toevertrouwen. Aan het hoofd van de laatste Belgische regering die dan nog zogenaamd sociaal-economisch en budgettair orde op zaken moest stellen en daarvoor de politieke hervormingen van het land mocht uitstellen, heeft Michel een ware budgettaire puinhoop van tussen de 12 en 15 miljard euro op jaarbasis achtergelaten: het omgekeerde dus van wat was gepland. U bent gewaarschuwd.
"
Gerolf ANNEMANS,2020-01-29,NL,Withdrawal Agreement of the United Kingdom of Great Britain and Northern Ireland from the European Union and the European Atomic Energy Community (debate),https://www.europarl.europa.eu/doceo/document/CRE-9-2020-01-29-INT-1-083-0000_NL.html,"  Gerolf Annemans,  namens de ID-Fractie. – Collega’s, vandaag nemen wij afscheid van onze vrienden uit het Verenigd Koninkrijk en ik zou erop aan willen dringen om dat afscheid waardig te laten verlopen en vriendschappelijk. Hou dus op, goede collega’s, deze dag te betreuren of, zoals sommigen deden, te spreken over een donkere dag in de geschiedenis van Europa. Dat is deze dag dus niet. Het Verenigd Koninkrijk heeft na een grondig en zelfs jarenlang debat over de Europese Unie besloten om gebruik te maken van de Verdragsbepalingen die voorzien dat een lidstaat deze “much too close Union” mag verlaten.
Als hier dan toch iets zou moeten worden betreurd, dan is het enkel het feit dat mensen als ik, critici van de steeds hechtere Unie, die steeds meer federaal gecentraliseerd is, nu zonder de Britse steun achterblijven en dat de EU-fanaten nu ongehinderd tegen de tijdsgeest in, vol gas naar een versnelde integratie kunnen doorstomen. Het is in dat verband dat ik zou willen aanbevelen om het politieke getouwtrek te stoppen en op het niveau van de Commissie en de Britse regering snel en flexibel tot een relatie te komen, niet naar het model van een associatieverdrag, het gaat tenslotte niet om Turkije of Moldavië, maar op basis van een sui-generismodel van bevoorrechte vriendschap en volledige vrijheid. 
Dat een volk opnieuw terugkeert naar zijn volle autonomie, soevereiniteit, onafhankelijkheid en vrijheid, inspireert mij hier vandaag te zeggen: “Oh what a wonderful afternoon, what a happy day.” 
"
Gerolf ANNEMANS,2020-01-15,NL,European Parliament's position on the Conference on the Future of Europe (debate),https://www.europarl.europa.eu/doceo/document/CRE-9-2020-01-15-INT-3-049-0000_NL.html,"  Gerolf Annemans (ID).   – Voorzitter, laat ons hier vandaag niet rond de pot draaien. Deze grote conferentie over de toekomst van de Europese Unie is ofwel bedoeld om het verzet tegen altijd maar meer overheveling van nationale soevereiniteit naar de Europese Unie een kans te geven, een debat dat open is en oprecht en dat voeling heeft met wat er de laatste jaren overal in Europa uit alle verkiezingen naar boven is gekomen, namelijk minder Europese Unie en meer voorzichtigheid en vrijheid inzake Europese samenwerking. Ofwel is het een forum, een theatervoorstelling à la het grote debat van Macron waar dat verzet juist opzijgezet wordt en onzichtbaar wordt gemaakt. 
Onze vrees is dat laatste, en de meerderheid die hier vandaag een resolutie opdringt, heeft op drie plaatsen in de tekst uitdrukkelijk en ondanks onze amendementen laten opnemen dat de EU, meer nog dan vandaag, principieel zelfs, een ever closer Union moet worden. Daardoor wordt uw conferentie in plaats van een debat met het volk een theatervoorstelling, duur en nutteloos, enkel en alleen gewijd aan uw federalistische staatsgodsdienst van steeds meer bevoegdheden. U zou uzelf moeten schamen.
"
Gerolf ANNEMANS,2019-12-18,NL,Conclusions of the European Council meeting of 12 and 13 December 2019 (debate),https://www.europarl.europa.eu/doceo/document/CRE-9-2019-12-18-INT-3-046-0000_NL.html,"  Gerolf Annemans,  namens de ID-Fractie. – Voorzitter, heel wat Belgen – en heel wat Vlamingen in het bijzonder – herinneren zich nog de manier waarop Nigel Farage hier de vorige Belgische voorzitter van de Raad heeft verwelkomd en de bewoordingen waarin hij dat heeft gedaan. Ik dank hem daar nog eens voor. Er staat hier nu een tweede Belgische voorzitter en ik wil de pret een beetje bederven waarmee u hem hier allemaal verwelkomt en bejubelt.
U hebt allemaal geluisterd naar meneer Macron. Deze heeft, zoals u weet, het Spitzenkandidatenproces overboord gegooid en vervangen door kandidaten waarvan het gemeenschappelijke kenmerk vooral de kennis van de Franse taal was. Hij heeft dus een Franstalige van Renew aangeduid als voorzitter van de Raad. Zoals bij de vorige voorzitter hebt u waarschijnlijk ook allemaal gedacht: België is een ingewikkeld land, laten we de Belgische premier nemen, dat zal een goede manager van de Europese Unie zijn. Maar ook dat is een vergissing.
Ik kom u zeggen dat België een van de meest lamentabele lidstaten van de Europese Unie is. Meneer Michel heeft voor 2020 een begroting ingediend met 11 miljard schuld, een tekort tussen dat van Griekenland en Italië in. Dus heb nu niet de illusie dat België goed bestuurd is. De burgers van België vinden dat althans niet, want België is achtergelaten in een politieke chaos die nu al meer dan een jaar duurt. We hebben gisteren 365 dagen Belgische regeringscrisis gevierd. Niemand van de Belgische politieke elite weet waar de volgende Belgische regering vandaan moet komen. We hebben verkiezingen gehad, die nu worden vervangen door de analyse dat er eigenlijk nieuwe verkiezingen zouden moeten komen. Niemand weet in de verste verte wat er moet gebeuren. Ondertussen regeren de overblijfselen van de regering-Michel: 38 Kamerleden op 150. België is dus een minderheidsregime dat eigenlijk op een bijna dictatoriale manier wordt geregeerd.
De enige troost die u hebt, is dat u een multilateralist hebt aangeduid, een bijna blindelingse aanbidder van de Europese Unie en van de steeds hechtere Unie. Bravo, gefeliciteerd. U hebt ook iemand aangeduid die een fervent voorstander is van de massa-immigratie. Want hij heeft bewust zijn regering laten vallen over de mogelijkheid voor hemzelf om naar Marrakesh te kunnen gaan en daar het VN-immigratiepact te kunnen ondertekenen.
So, my dear colleagues, speaking as a citizen living in Belgium, I can assure you that your so-called President of the Council is not a unifier, but rather a source and a warning bell of political chaos. We, of the ID Group, are in favour of a European cooperation but firmly against your ever-closer union state. Thus, the ID Group hopes that Charles Michel will be as disastrous for your European Union as he was for Belgium. 
"
Gerolf ANNEMANS,2019-11-27,NL,Presentation by the Commission President-elect of the College of Commissioners and their programme (debate),https://www.europarl.europa.eu/doceo/document/CRE-9-2019-11-27-INT-3-046-0000_NL.html,"  Gerolf Annemans (ID).   – Voorzitter, collega’s, zowel met Juncker als met mevrouw Von der Leyen heeft de meerderheid hier in het Europees Parlement een burgerlijk aandoende figuur, het imago van degelijkheid en lichtjes aan de saaiheid grenzende grijsheid aan het hoofd van de Europese Commissie geplaatst. Maar schijn bedriegt. De saaiheid moet verbergen dat mevrouw Von der Leyen aan het hoofd staat van een zeer links, globalistisch, mondialistisch, gecentraliseerd en centraliserend project in het teken van en ten bate van de multilateralistische staatsgodsdienst. Mevrouw Von der Leyen wordt hier in het zadel getild om de teugels aan te snoeren en de zweep van het verdergaande federalisme te doen knallen in de Europese Unie. 
Mevrouw Von der Leyen, uw project is strijdig met de vrijheid van de verschillende Europese volkeren en wij zullen dus vanuit de toekomstige lidstaat Vlaanderen hoffelijk, maar uit volle overtuiging, uw overigens wankele en gammele coalitie bestrijden.
"
Gerolf ANNEMANS,2019-11-25,NL,One-minute speeches on matters of political importance,https://www.europarl.europa.eu/doceo/document/CRE-9-2019-11-25-INT-1-249-0000_NL.html,"  Gerolf Annemans (ID).   – Voorzitter, collega’s, ik wil even uw aandacht vragen voor een heel concrete, en niet de eerste maar wel de zoveelste aberratie van het migratiebeleid van de Europese Unie. Vooral lidstaat België wordt momenteel overspoeld door asielaanvragen uit El Salvador – zowaar. Salvadoranen mogen namelijk visumvrij naar de Schengenzone reizen. Van één achterpoortje wordt nu weer een wagenwijde voordeur gemaakt en daarom bepleit ik de onmiddellijke goedkeuring door dit Europees Parlement van een ontwerpresolutie die ik indiende met de bedoeling om El Salvador, maar ook Guatemala en Venezuela onmiddellijk te schrappen van de lijst van landen die van visumplicht zijn vrijgesteld.
"
Gerolf ANNEMANS,2019-09-17,NL,Appointment of the President of the European Central Bank - Candidate: Ms Christine Lagarde (debate),https://www.europarl.europa.eu/doceo/document/CRE-9-2019-09-17-INT-2-066-0000_NL.html,"  Gerolf Annemans,  namens de ID-Fractie. – Voorzitter, collega’s van de niet meer op EPP en socialisten gebaseerde bipartiete maar van de inmiddels tripartiete meerderheid in het Europees Parlement. U hebt ondanks de uitbreiding van uw meerderheid toch nog met allerlei kunstgrepen uw Duitse en Franse aanduidingen op de EU-topposities slechts met de hakken over de sloot door het Parlement gesleept. Voor de Macron-vondst Ursula von der Leyen hebt u zelfs de 5 Stelle in uw meerderheidsspel moeten betrekken. Ja, zelfs aan een substantieel deel van de Polen uit de ECR heeft zij haar nipte verkiezing te danken. 
Een van de sleutels van uw wankele meerderheid is de aanduiding van uw ECP-voorzitter, in de persoon dus van mevrouw Lagarde. Wat we zeker nu al weten is dat ze een slaaf zal zijn van uw onrealistische eurozonebeleid. Zij zegde de heropstart van het helikoptergeld van Draghi blindelings te zullen steunen, zodat u, dames en heren van deze meerderheid, dit continent verder onder schulden en vooral onder staatsschulden zult kunnen bedelven, en mevrouw Lagarde onder uw applaus dat steeds meer begint te klinken als het orkest op de Titanic. Wij zullen uiteraard tegen stemmen. 
"
