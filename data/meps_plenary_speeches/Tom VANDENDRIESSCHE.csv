MP,Date,Language,Title,Url,Content
Tom VANDENDRIESSCHE,2023-10-04,NL,Need for a speedy adoption of the asylum and migration package (debate),https://www.europarl.europa.eu/doceo/document/CRE-9-2023-10-04-INT-3-045-0000_NL.html,"  Tom Vandendriessche (ID).   – Voorzitter, collega’s, asielrecht wordt misbruikt als migratiekanaal. Miljoenen proberen Europa illegaal binnen te dringen. Een totale asielchaos is het gevolg.
Iedereen kent het probleem, maar niemand wil, kan of mag optreden. En dat lijkt precies de bedoeling te zijn. Want wat stelt de Europese Unie eigenlijk voor?
Ze wil nog veel meer migratie. Dat wil ze doen door illegale migratie in legale migratie te transformeren. Miljoenen Afrikanen wil ze jaarlijks naar Europa halen, want we hebben migratie nodig, beweert commissaris Johansson. Omdat er te weinig Europese geboortes zijn, beweert commissaris Jourová.
Doelbewust georganiseerde omvolking, de kolonisering van Europa, de onderwerping van de Europeanen, de zelfmoord van onze unieke Europese beschaving. Dit EU-migratiepact is pure waanzin.
"
Tom VANDENDRIESSCHE,2023-10-04,NL,Need for a speedy adoption of the asylum and migration package (debate),https://www.europarl.europa.eu/doceo/document/CRE-9-2023-10-04-INT-3-053-0000_NL.html,"  Tom Vandendriessche (ID),  ""blauwe kaart""-antwoord. – Voorzitter, mijnheer Verhofstadt, ik weet dat liberalen het moeilijk hebben met de vrije meningsuiting, zoals uw collega dat net ook geïllustreerd heeft. Ook in de commissie wil mevrouw mij de mond snoeren en aan een verkozen vertegenwoordiger van het volk weigeren om zich uit te drukken zoals hij wil. U kunt hier blijven roepen, mijnheer Verhofstadt. U bewijst enkel mijn punt. Ik vind het nogal bedroevend voor een man die toch al een beetje op zijn politieke retour is om politici te onderbreken. Dit gezegd zijnde wil ik toch even erop wijzen dat de term “omvolking” vervangingsmigratie is. Migratie inzetten. Waarom? Om het volk van een autochtone bevolking te veroveren. En daartegen verzet ik mij, mevrouw. 
"
Tom VANDENDRIESSCHE,2023-07-12,NL,The need for EU action on search and rescue in the Mediterranean (debate),https://www.europarl.europa.eu/doceo/document/CRE-9-2023-07-12-INT-3-093-0000_NL.html,"  Tom Vandendriessche (ID).   – Voorzitter, asielrecht wordt misbruikt als migratiekanaal. Miljoenen proberen Europa illegaal binnen te dringen. Eenmaal binnen genieten ze allerhande rechten en sociale voordelen zonder er ooit aan bijgedragen te hebben. Daarom betalen ze mensensmokkelaars. Daarom riskeren ze een gevaarlijke oversteek. Daarop is het businessmodel van de mensensmokkel gebouwd: op de naïviteit, de laksheid en de weigering van de Europese Unie om onze buitengrenzen te verdedigen.
Een ander beleid is mogelijk en noodzakelijk. Onze buitengrenzen moeten dicht. Wie illegaal Europa binnendringt, moet elk recht op asiel verliezen en teruggestuurd worden. Asielrecht moet per definitie in de eigen regio en niet bij ons. Enkel zo breken we het businessmodel van de mensensmokkel. Doe zoals Australië: voer geen welkomstbeleid, maar een terugkeerbeleid. Onderneem geen zoek- en reddingsacties, maar drijf hen terug. Dat is het enige humane antwoord op de asielchaos.
"
Tom VANDENDRIESSCHE,2023-05-10,NL,Externalising asylum applications and making funding to third countries conditional on the implementation of return agreements (topical debate),https://www.europarl.europa.eu/doceo/document/CRE-9-2023-05-10-INT-3-219-0000_NL.html,"  Tom Vandendriessche (ID).   – Voorzitter, collega’s, wij worden overspoeld door ongewenste migratie. Miljoenen komen naar Europa. Zij vluchten helemaal niet voor oorlog, want minstens twee derde van hen zijn asielbedriegers. Ze komen naar hier omdat ze allerhande sociale en financiële voordelen kunnen ontvangen zonder er ooit aan bijgedragen te hebben. Het gevolg is een asielchaos die het perfide businessmodel van de mensensmokkel in stand houdt, onveiligheid betekent voor onze mensen en ons sociaal systeem ondermijnt. Dit is onhoudbaar.
De Europese Unie weigert onze buitengrenzen te beschermen. Integendeel. Met het EU-migratiepact wil ze doelbewust miljoenen jaarlijks naar Europa halen. Dat is niet duurzaam.
Asielrecht is een humanitaire opdracht. Om dat asielrecht opnieuw houdbaar en duurzaam te maken, is een fundamenteel ander migratiemodel nodig. Het recht op asiel betekent geen recht op verblijf. Opvang moet daarom per definitie in eigen regio. Wie illegaal onze thuislanden binnendringt, moet elk recht op asiel verliezen. Ontwikkelingssamenwerking en handel moeten we afhankelijk maken van de bereidheid illegalen terug te nemen en migratie actief mee te helpen bestrijden. Een duurzaam, houdbaar en vooral humaan asielbeleid is wel degelijk mogelijk.
"
Tom VANDENDRIESSCHE,2023-04-20,NL,Decision to enter into interinstitutional negotiations: Screening of third country nationals at the external borders (A9-0149/2023 - Birgit Sippel)  (vote),https://www.europarl.europa.eu/doceo/document/CRE-9-2023-04-20-INT-4-131-0000_NL.html,"  Tom Vandendriessche (ID).   – Voorzitter, de Europese Unie doet er blijkbaar alles aan om het EU-migratiepact er geruisloos door te duwen. In de LIBE-commissie werd Parlementsleden tegen de regels in voldoende tijd ontzegd om dit plan grondig te bestuderen. Nu wil men dat het Parlement zomaar een mandaat geeft, zonder stemming en zonder debat. Waarom mag dit Parlement zijn rol niet vervullen? Dit EU-migratiepact biedt helemaal geen oplossing voor de migratiecrisis, maar zal integendeel de asielchaos nog versterken. De voorliggende screeningverordening geeft allerlei procedurele waarborgen aan economische gelukszoekers, terwijl lidstaten het recht om hun grenzen te beschermen ontnomen wordt. We mogen het zelfs niet meer over illegale migratie hebben. We moeten het nu blijkbaar “irregulier” noemen. Lidstaten mogen niet langer bepalen hoe ze onze grenzen beschermen. Biometrische beveiliging wordt verboden. Illegale migratie wordt gewoon vervangen door legale migratie. De burger heeft het recht te weten wat hem te wachten staat met deze waanzinnige migratieplannen van de Europese Unie. 
Dit is de eeuw van de demografie. De bevolking van Afrika gaat van één naar vier miljard inwoners. We staan nog maar aan het begin van een migratie-invasie die onze unieke beschaving kan vernietigen. In plaats van concrete oplossingen te bieden, zegt de Europese Unie letterlijk: “We need migration”. De Europese Unie wil migratie niet afremmen, maar integendeel stimuleren. Hierover moeten wij minstens een debat voeren zoals het in een parlementaire democratie hoort. 
"
Tom VANDENDRIESSCHE,2023-03-15,NL,Deaths at sea: a common EU response to save lives and action to ensure safe and legal pathways (debate),https://www.europarl.europa.eu/doceo/document/CRE-9-2023-03-15-INT-3-240-0000_NL.html,"  Tom Vandendriessche (ID).   – Voorzitter, collega’s, in 2022 rapporteerde Frontex meer dan 330 000 illegale oversteken naar Europa. 90 % van hen betaalde mensensmokkelaars. Eenmaal in Europa kan men immers genieten van de sociale zekerheid die onze voorouders opgebouwd hebben en onze belastingbetalers financieren zonder er zelf ooit aan bijgedragen te hebben. Het enige dat men moet doen is asiel aanvragen. Dit zijn helemaal geen echte vluchtelingen, maar economische gelukzoekers en asielbedriegers. 
Wat doet de Europese Unie om onze mensen te beschermen? Helemaal niets. Integendeel, men wil het precies gemakkelijker maken om naar Europa te komen. Er is wel degelijk een alternatief voor dit falend en immoreel beleid. Wie illegaal Europa binnendringt, moet elk recht op asiel verliezen en een levenslang verbod krijgen ons grondgebied te betreden. Asielrecht betekent geen verblijfsrecht. Opvang moet per definitie in de regio van herkomst, en niet bij ons.
"
Tom VANDENDRIESSCHE,2023-02-01,NL,"Preparation of the Special European Council meeting of February, in particular the need to develop sustainable solutions in the area of asylum and migration (debate)",https://www.europarl.europa.eu/doceo/document/CRE-9-2023-02-01-INT-1-058-0000_NL.html,"  Tom Vandendriessche (ID).   – Voorzitter, collega’s, wij worden letterlijk overspoeld door ongewenste migratie. Dit is geen natuurfenomeen dat ons overkomt, maar het gevolg van doelbewuste politieke keuzes. Ze weigeren de Europese buitengrenzen te beveiligen en illegalen effectief terug te sturen. Asielrecht wordt misbruikt als migratiekanaal en dat zorgt voor onveiligheid, ondermijnt asielrecht voor echte vluchtelingen en houdt het businessmodel van de mensensmokkel in stand. Dat is niet duurzaam, onhoudbaar en compleet immoreel.
We moeten en kunnen andere politieke keuzes maken. Asielrecht betekent geen verblijfsrecht. Opvang moet per definitie in de regio van herkomst. Landen die hun illegalen niet terugnemen, moeten we straffen met economische sancties, en we moeten elke ontwikkelingshulp stopzetten. Onze mensen willen niet meer, maar vooral minder migratie.
"
Tom VANDENDRIESSCHE,2022-11-10,NL,"Racial justice, non-discrimination and anti-racism in the EU (debate)",https://www.europarl.europa.eu/doceo/document/CRE-9-2022-11-10-INT-2-022-0000_NL.html,"  Tom Vandendriessche (ID).   – Voorzitter, volgens het verslag behoort racisme tot de kern van onze unieke Europese beschaving en is het ingebakken in onze samenleving, en zelfs in wie wij zijn. Hierdoor ontstaat een waar “blankenprobleem”: onze universiteiten, onze bedrijven en onze cultuur zijn te blank en te zwarte gevangenissen, criminaliteit of werkloosheid zijn de schuld van de blanken.
Er is slechts één echte vorm van structureel en systemisch racisme, namelijk positieve discriminatie. Hierbij wordt de oorspronkelijke Europese bevolking structureel en systematisch gediscrimineerd op grond van huidskleur en worden Europeanen tweederangsburgers in eigen land. Dit wordt inclusie en diversiteit genoemd, maar er is niets positiefs aan. Dit is racisme tegen blanken en dit druist in tegen onze Europese waarden.
Alle burgers moeten gelijk zijn voor de wet.
"
Tom VANDENDRIESSCHE,2022-10-18,NL,Keep the bills down: social and economic consequences of the war in Ukraine and the introduction of a windfall tax (debate),https://www.europarl.europa.eu/doceo/document/CRE-9-2022-10-18-INT-2-039-0000_NL.html,"  Tom Vandendriessche (ID).   – Voorzitter, collega’s, deze energiecrisis overkomt ons niet zomaar. Het is het gevolg van een doelbewuste politieke keuze waarvan de gevolgen ook voorspelbaar waren. 
Vanuit ecologisch dogmatisme werden kerncentrales gesloten. Vanuit liberaal moralisme werd een onbezonnen economische oorlog ontketend. Het ene na het andere sanctiepakket werd afgekondigd. Daarmee dacht men de oorlog te stoppen en Rusland zonder geld te zetten. Het omgekeerde gebeurde. De energieprijzen exploderen, waardoor Poetin precies méér geld ontvangt om zijn gruwelijke oorlogsmachine te financieren. Torenhoge inflatie is het gevolg. Spaargeld en koopkracht gaan in rook op. Industrie delokaliseert. Pensioenfondsen dreigen omver te vallen. 
Europa is economisch zelfmoord aan het plegen. Gewone mensen betalen daar de prijs van. Een Vlaams gezin betaalt nu al vier keer meer voor energie. Zij worden vergeten en in de steek gelaten. En wat doet de Europese Unie? Nog meer sancties. Nog meer wapenleveringen. 
De Europese Unie werd ooit opgericht om vrede en welvaart te brengen. Dit is helaas oorlog en collectieve verarming geworden. Ze hebben ons in het moeras van deze oorlog getrokken en hebben er geen flauw benul van hoe lang die nog zal duren en hoe we daar eigenlijk ooit opnieuw uitraken. Deze Europese Unie leidt ons naar de economische ondergang, als het al niet naar de loopgraven is. Deze waanzin moet stoppen.
"
Tom VANDENDRIESSCHE,2022-09-14,NL,Existence of a clear risk of a serious breach by Hungary of the values on which the Union is founded (debate),https://www.europarl.europa.eu/doceo/document/CRE-9-2022-09-14-INT-3-160-0000_NL.html,"  Tom Vandendriessche (ID).   – Voorzitter, collega’s, Hongarije is een vrij land dat zijn eigen keuzes maakt. Ze verwerpen ongewenste massa-immigratie en kiezen voor veilige grenzen. Ze verwerpen geforceerde multicultuur en kiezen voor het behoud van hun identiteit. Ze verwerpen genderideologie en kiezen voor de normaliteit van het gezin waar een moeder een vrouw is, een vader een man, en een kind nog steeds een kind mag blijven. We kunnen het eens of oneens zijn met die keuzes, maar het is vooral een democratische keuze die de Hongaren zelf in alle vrijheid maken. En dat moeten we respecteren.
Is “In verscheidenheid verenigd” – dus, respect voor verschil – immers niet de slogan van de Europese Unie? Maar dat is niet naar de zin van de globalistische elite. De diversiteit in Europa staat precies in de weg van hun imperiale plannen. Ze willen de Europese Unie transformeren naar een gecentraliseerde superstaat. Daarom willen ze de soevereiniteit van staten ontmantelen en de identiteit van volkeren uitwissen, om zo uiteindelijk vrije burgers te onderwerpen aan de wil van onverkozen bureaucraten.
Niet Hongarije, maar de Europese Unie treedt de Europese waarden met voeten. Niet Hongarije, maar de Europese Unie respecteert de democratische rechtsstaat niet. De strafexpedities van de Europese Commissie tegen dat land zijn een waarschuwing voor alle andere lidstaten. Ooit komen ze achter u aan. Hongarije en Viktor Orbán staan enkel maar in hun weg.
"
Tom VANDENDRIESSCHE,2022-06-22,NL,"Preparation of the European Council meeting of 23-24 June 2022, including the meeting with Western Balkan leaders on 23 June - Candidate status of Ukraine, the Republic of Moldova and Georgia (debate)",https://www.europarl.europa.eu/doceo/document/CRE-9-2022-06-22-INT-1-123-0000_NL.html,"  Tom Vandendriessche (ID).   – Voorzitter, de Russische agressieoorlog heeft ons allemaal diep geschokt. Maar deze emotie mag niet tot waanzin leiden. Toch is dat precies waar de Europese Unie ons heen brengt. Haar economische sancties leiden tot stijgende energieprijzen, torenhoge inflatie en collectieve verarming. Die stoppen de oorlog niet, maar hebben zelfs het omgekeerde effect. Poetin wordt sterker en wij worden zwakker.
Alsof dat nog niet genoeg is, willen ze na Albanië en Turkije nu ook Oekraïne lid maken van de Europese Unie. Dat land voldoet op geen enkele wijze aan de noodzakelijke voorwaarden. De Kopenhagen-criteria vereisen immers een goed functionerende markteconomie en een stabiele democratische rechtsstaat. Oekraïne heeft geen van beide, maar is na Rusland het meest corrupte land van Europa. Bovendien zal die toetreding ons vele miljarden kosten, die we niet eens hebben.
Ten slotte dreigen we allemaal verder in het moeras van deze oorlog getrokken te worden. Oekraïne hoort niet in de Europese Unie. Ofwel maken jullie hun dat wijs, ofwel is de Europese Unie de totale waanzin nabij.
"
Tom VANDENDRIESSCHE,2022-04-05,NL,EU Protection of children and young people fleeing the war against Ukraine (debate),https://www.europarl.europa.eu/doceo/document/CRE-9-2022-04-05-INT-2-033-0000_NL.html,"  Tom Vandendriessche (ID).   – Voorzitter, het Vlaams Belang heeft het asielrecht altijd verdedigd als fundamenteel mensenrecht, op twee voorwaarden: het moet over echte oorlogsvluchtelingen gaan en de opvang moet in eigen regio gebeuren.
Volgens de Verenigde Naties kunnen we door de vreselijke Russische agressieoorlog de komende week tot twaalf miljoen vrouwen, kinderen en kwetsbaren verwachten die hulp zoeken en bescherming nodig hebben. Over alle politieke partijen en lidstaten heen bestaat een grote wil tot solidariteit en verantwoordelijkheid. Hiermee mogen we niet lichtzinnig omspringen. We kunnen deze humanitaire catastrofe ook niet bedwingen als we verderdoen met het huidige catastrofale asiel- en migratiebeleid.
De cijfers van Eurostat zijn immers duidelijk. De voorbije jaren kwamen meer dan vijf miljoen asielzoekers naar Europa, overwegend alleenstaande jonge mannen uit Afrikaanse, Aziatische en Arabische landen. Maar liefst twee derde van hen werd afgewezen. Dat waren helemaal geen echte asielzoekers op de vlucht voor oorlog, maar economische gelukzoekers die hier helemaal niets te zoeken hebben.
We kunnen niet de hele wereld helpen, dus is het tijd om keuzes te maken en actie te ondernemen. Het is tijd voor realisme en een rationeel asielbeleid. Daarom moeten we het asielrecht in Europa tijdelijk opschorten voor mensen zonder Oekraïens staatsburgerschap, zodat we de hulp maximaal laten terechtkomen bij wie die het meest nodig hebben en wie het meest kwetsbaar zijn: de Oekraïense kinderen. We moeten plaatsmaken in onze asielcentra door lopende asielprocedures van asielzoekers van buiten Europa versneld af te handelen en hen kordaat terug te sturen. De cijfers bewijzen immers dat het overwegend over asielbedriegers gaat die onze opvangcapaciteit onrechtmatig innemen.
We moeten de directe buurlanden van Oekraïne maximaal ondersteunen met fondsen van de Europese Unie. Met dezelfde euro kunnen we in de buurlanden immers veel meer mensen helpen dan in dichtbevolkte gebieden zoals Vlaanderen. Polen en Hongarije – zo vaak bekritiseerd in het Parlement – vangen momenteel al drie miljoen asielzoekers op. Ze belichamen als geen ander onze gekoesterde Europese waarden. We mogen hen niet in de steek laten.
Ten slotte moeten we structureel naar een compleet ander asielmodel dat wél haalbaar, menselijk en duurzaam is. Opvang moet per definitie in eigen regio. Aziaten moeten we opvangen in Azië, Afrikanen in Afrika en Europeanen in Europa.
"
Tom VANDENDRIESSCHE,2022-03-08,NL,The deterioration of the situation of refugees as a consequence of the Russian aggression against Ukraine (debate),https://www.europarl.europa.eu/doceo/document/CRE-9-2022-03-08-INT-2-141-0000_NL.html,"  Tom Vandendriessche (ID).   – Voorzitter, collega’s, de Russische agressie kunnen we slechts in de meest ferme bewoordingen veroordelen, maar aan woorden hebben de Oekraïners op dit ogenblik maar weinig. Er moeten daden volgen!
De leuze van mijn partij is: eerst ónze mensen. Dat betekent niet: alléén ónze mensen. We hebben steeds het asielrecht voor echte oorlogsvluchtelingen verdedigd en het asielmisbruik als kanaal voor ongewenste massamigratie bestreden. Wij kunnen natuurlijk niet de problemen van de hele wereld oplossen. Daarom pleiten wij voor opvang in eigen regio.
Wel, Oekraïne ís onze eigen regio. Hier moeten wij onze humanitaire opdracht maximaal vervullen. Miljoenen échte oorlogsvluchtelingen, vrouwen, kinderen en kwetsbaren zijn op de vlucht. Hongarije vangt op dit ogenblik al 200 000 mensen op, Polen zelfs al één miljoen. Net zoals beide landen ons recent beschermden tegen de illegale invasie van alleenstaande jonge mannen uit voornamelijk Afrikaanse en Arabische landen, openen zij nu hun hart en hun grenzen en bieden zij onderdak aan échte oorlogsvluchtelingen.
We weten niet hoeveel miljoenen mensen we moeten opvangen en we weten niet hoe lang we ze zullen moeten opvangen. We weten wel dat de buurlanden dit niet alleen kunnen. Alle Europese landen hebben een fundamentele humanitaire opdracht in deze tragedie. Daarnaast moeten we alle diplomatieke energie inschakelen om het zinloos bloedvergieten in Oekraïne zo snel mogelijk te stoppen. Elke dode is er een te veel. Altijd iemands vader, altijd iemands kind.
Hoe langer deze oorlog duurt, hoe meer verliezers er zullen zijn, want deze oorlog kan op termijn ook een wereldwijde voedselcrisis, collectieve verarming en oncontroleerbare hyperinflatie veroorzaken, nog los van de mogelijk onbeheersbare gevolgen van verdere militaire escalatie.
Dit is geen tijd voor partijpolitieke spelletjes. Ik hoop dat iedereen zijn historische verantwoordelijkheid om dit conflict te neutraliseren niet lichtzinnig opneemt.
"
Tom VANDENDRIESSCHE,2022-02-16,NL,The Rule of Law and the consequences of the ECJ ruling (debate),https://www.europarl.europa.eu/doceo/document/CRE-9-2022-02-16-INT-3-214-0000_NL.html,"  Tom Vandendriessche (ID).   – Voorzitter, de instellingen van de Europese Unie eigenen zich steeds meer macht toe die niemand hun ooit gegeven heeft en waarvoor ze aan niemand verantwoording hoeven af te leggen. De Europese Commissie werd oorspronkelijk opgericht als een college van ambtenaren dat moet uitvoeren wat de lidstaten overeenkomen, maar gedraagt zich steeds meer als een soort Europese regering die het beleid in de lidstaten wil dicteren. Burgers stellen zich vooral de vraag wie deze mensen zijn die door niemand zijn gekozen. Technocratie is tegengesteld aan democratie.
Het Europees Hof van Justitie werd oorspronkelijk opgericht om de toepassing van de Europese Verdragen te beoordelen. Door een ruime en activistische interpretatie van de Verdragen plaatst het Hof zich boven de grondwetten van de lidstaten op domeinen waar het niet eens bevoegd is. Het geeft zichzelf de bevoegdheid om de interne organisatie van lidstaten te beoordelen, beleidskeuzes te maken en zelfs wetten te herschrijven waartegen geen beroep mogelijk is. Ook in verband met deze kwestie vragen burgers zich af wie die wereldvreemde rechters zijn die door niemand zijn gekozen. Juristocratie is tegengesteld aan democratie.
De Commissie en het Hof spannen vervolgens samen om lidstaten die niet willen buigen voor hun liberale sharia, het stemrecht af te nemen en financieel te chanteren met het inhouden van miljarden uit het coronaherstelfonds. Inmiddels is duidelijk dat dit nooit om corona draaide, maar om macht en controle. Deze machtsusurpatie wordt vervolgens verkocht als verdediging van de democratische rechtsstaat. Hypocrieter dan dit kan het werkelijk niet worden.
De rechtsstaat kan pas democratisch zijn als daarin de soevereiniteit van het volk, en daarmee de democratie, wordt geëerbiedigd. De organisatie en politieke keuzes van staten moeten niet bepaald worden door rechters en ambtenaren van de Europese Unie, maar door natiestaten zelf. Zij zijn immers democratisch gelegitimeerd door hun bevolking; de Europese Unie is dat niet.
De Europese Unie is volledig aan het ontsporen en verandert in iets waarvoor wij nooit hebben getekend. De Britten hebben hun conclusies getrokken en zijn, als eersten, vertrokken. Als we zo verdergaan, zullen zij echter zeker niet de laatsten zijn.
"
Tom VANDENDRIESSCHE,2022-01-19,NL,Digital Services Act (continuation of debate),https://www.europarl.europa.eu/doceo/document/CRE-9-2022-01-19-INT-3-135-0000_NL.html,"  Tom Vandendriessche (ID).   – Voorzitter, collega’s, in onze moderne democratie speelt een groot deel van het maatschappelijk debat zich af op sociale media zoals Facebook. Deze digitale platformen zijn moderne marktplaatsen van informatie. Maar hiervoor bestaan geen alternatieven. Het zijn monopolisten, en dat geeft deze bedrijven grote macht, té grote macht. Want die macht misbruiken ze. Ze controleren, blokkeren en censureren iedereen die het niet met hen eens is. Hun multicultureel model mag immers niet betwist worden, of ze noemen het hate speech. Hun leugens mogen niet weerlegd worden, of ze noemen het fake news. Het zijn tirannen voor wie burgers geen rechten meer hebben maar gedegradeerd worden tot onderdanige consumenten, afhankelijk van de willekeur van de anonieme manager en de belangen van de wortelloze aandeelhouder.
Vrije meningsuiting is fundamenteel in een democratie, net zoals censuur kenmerkend is voor een dictatuur. Daarom is het een onaantastbaar grondrecht. Niet de gebruikersovereenkomst van big tech, maar de grondwet en onze Europese verdragen bepalen én beschermen dat recht op vrije meningsuiting. Daarom moeten we de illegale censuur door big tech stoppen en strafrechtelijk vervolgen. 
Wat offline legaal is, moet online óók legaal zijn. Bescherming van vrije meningsuiting, en niet het faciliteren van censuur, moet dus het uitgangspunt zijn van deze wet inzake digitale diensten.
"
Tom VANDENDRIESSCHE,2021-12-14,NL,Digital Markets Act (debate),https://www.europarl.europa.eu/doceo/document/CRE-9-2021-12-14-INT-2-038-0000_NL.html,"  Tom Vandendriessche (ID).   – Voorzitter, Facebook, Google, Amazon en Apple en andere techbedrijven zijn gewoonweg te groot en te machtig geworden om nog gezond te zijn. Dat komt omdat het monopolisten zijn waarvoor geen concurrentie bestaat. Daardoor kunnen ze ongelimiteerd kapitaal accumuleren, waardoor ze ongecontroleerde macht concentreren, waarmee ze zowel de markt als onze democratie manipuleren.
Het zijn bedrijven die wel overal zaakjes willen doen, maar nergens faire belastingen willen betalen. Het zijn bedrijven die de privacy van onze burgers schenden. Het zijn bedrijven die willen bepalen hoe onze cultuur en identiteit eruit moeten zien. Het zijn bedrijven die voordeel hebben bij de hyperflexibele globale economie, waarbij er altijd wel iemand te vinden zal zijn die genoodzaakt is om zijn arbeid te verkopen voor steeds minder salaris en steeds minder sociale bescherming.
Wie het met dit parasitaire, globalistische model oneens is, die censureren en blokkeren ze van hun platformen, want ze willen niet tegengesproken worden, omdat ze niet willen dat hun belangen geschaad worden. Deze zielloze multinationale bedrijven zijn in handen van een oligarchie van anonieme aandeelhouders die geen cultuur, identiteit of nationaliteit kennen en aan niemand verantwoording verschuldigd zijn. Ze willen de autoriteit van staten overnemen en culturen uitwisselen. Ze willen vrije en soevereine burgers transformeren tot onderdanige, rechteloze, vormeloze en inwisselbare consumenten. Aan de arrogantie van deze multinationale techbedrijven die denken met alles weg te kunnen geraken, moet een einde komen.
De rechten van burgers, consumenten en kleine bedrijven worden gegarandeerd door de democratische rechtsstaat en de soevereine volkswil, niet door de aandeelhouders en de gebruikersovereenkomst. Daarom is de Digital Markets Act volgens mij een goede stap in de juiste richting.
"
Tom VANDENDRIESSCHE,2021-11-23,NL,Situation in Belarus and at its border with the EU and the security and humanitarian consequences (debate),https://www.europarl.europa.eu/doceo/document/CRE-9-2021-11-23-INT-2-146-0000_NL.html,"  Tom Vandendriessche (ID).   – Voorzitter, duizenden illegalen bestormen onze buitengrenzen. Dit wapen van de illegale migratie wordt misbruikt door autocratische leiders als Loekasjenko om de stabiliteit van Europa te ondermijnen en de veiligheid van onze burgers te bedreigen. Landen als Polen staan op de frontlijn en vragen onze hulp. Dit is het moment om Europese solidariteit te tonen. Maar wat doet de Europese Commissie? Die laat Polen gewoonweg in de steek en weigert de nodige fondsen vrij te maken om grensbescherming te bouwen. Onbegrijpelijk, laf en zwak. 
De cynische chantage met het wapen van de illegale migratie kunnen we maar neutraliseren als we onze buitengrenzen effectief beveiligen met juridische en ook fysieke barrières. Wie illegaal binnendringt, moet elk recht op verblijf verliezen en onmiddellijk teruggestuurd worden. Opvang moet per definitie in de regio van herkomst en niet bij ons. Het is tijd voor een fundamenteel ander beleid, zekere grenzen voor een veilige toekomst.
"
Tom VANDENDRIESSCHE,2021-10-20,NL,Pushbacks at the EU's external border (debate),https://www.europarl.europa.eu/doceo/document/CRE-9-2021-10-20-INT-3-338-0000_NL.html,"  Tom Vandendriessche (ID).   – Voorzitter, we worden overspoeld door ongewenste migratie. Miljoenen proberen onze thuislanden illegaal binnen te dringen, zich vervolgens als asielzoekers voor te doen en ten slotte de hele familie over te laten komen. 
Vanaf het moment dat deze ongewenste asielbedriegers een voet op Europese bodem gezet hebben, blijken ze allerhande rechten op te kunnen eisen en sociale voorzieningen te kunnen genieten zonder er ooit aan bijgedragen te hebben. Dat is onhoudbaar. 
Maar de politieke elite in Europa ligt blijkbaar meer wakker van de zogenaamde mensenrechten van deze asielbedriegers dan van de veiligheid en de toekomst van onze mensen.
Het opengrenzenmodel bedreigt onze manier van leven. Daarom moeten we onze grenzen beschermen tegen deze illegale indringers door hen met volstrekt legale, humane en noodzakelijke pushbacks onmiddellijk terug te sturen naar vanwaar ze komen. Het is onze politieke en morele plicht onze burgers te beschermen.
"
Tom VANDENDRIESSCHE,2021-10-07,NL,European Union Agency for Asylum (continuation of debate),https://www.europarl.europa.eu/doceo/document/CRE-9-2021-10-07-INT-4-044-0000_NL.html,"  Tom Vandendriessche (ID).   – Voorzitter, collega’s, asielrecht wordt misbruikt als migratiekanaal. Sinds 2015 kwamen maar liefst vijf miljoen asielzoekers naar Europa, twee derde mannen, de meesten alleenstaand en op militaire leeftijd. Maar liefst 60 % bleek geen echte vluchteling te zijn maar economische gelukszoekers en asielbedriegers. Zij horen hier helemaal niet thuis, maar twee derde van hen weigerde simpelweg opnieuw te vertrekken. Eenmaal binnen krijgen we ze niet meer buiten. 
We hebben geen enkele verdediging tegen deze migratie-invasie. Dat komt door de Europese Unie. Onze binnengrenzen zijn afgeschaft. Onze buitengrenzen zijn een zeef. Wereldvreemde EU-rechters verbieden het verdedigen van onze grenzen met pushbacks tegen illegale indringers en het effectief terugsturen van deze asielbedriegers. 
En wat willen ze nu? Een nieuw Europees Asielagentschap. Nog meer Europese Unie, nog meer onverkozen bureaucraten, nog meer macht voor zichzelf, zodat ze de grenzen nog verder open kunnen zetten. Dat willen onze mensen helemaal niet. Zij willen bescherming, veiligheid en een zekere toekomst voor onze kinderen. 
Daarom moeten we asielrecht opschorten. Opvang moet in de eigen regio. We hebben geen nieuw Europees agentschap voor asielzoekers nodig, maar een agentschap voor remigratie. Daarmee zou de Europese Unie eindelijk eens haar nut kunnen bewijzen.
"
Tom VANDENDRIESSCHE,2021-09-14,NL,Situation in Afghanistan (debate),https://www.europarl.europa.eu/doceo/document/CRE-9-2021-09-14-INT-2-175-0000_NL.html,"  Tom Vandendriessche (ID).   – Voorzitter, uit onderzoek blijkt dat 99 procent van de Afghanen voor de invoering van de sharia is. Is het dan verwonderlijk dat het Afghaanse leger in rook opging en de Taliban het land bliksemsnel weer overnamen? De Afghanen willen helemaal niet vechten voor westerse mensenrechten en democratie, omdat ze er gewoonweg niet in geloven.
Waarom zouden de honderdduizenden Afghanen die ondertussen in Europa wonen dat dan wel willen doen en onze manier van leven wel willen overnemen en verdedigen? Sterker nog, deze asielzoekers blijken midden in een oorlog gewoon op vakantie te gaan naar Afghanistan. Hoeveel duidelijker kan asielbedrog worden?
Er dreigen nu miljoenen Afghanen naar Europa te komen. Onze mensen willen dat helemaal niet. Sluit daarom de grenzen. Deze asielzoekers moeten in hun eigen regio worden opgevangen. Stop met de naïviteit: onze mensen hebben er schoon genoeg van en willen geen nieuw “Wir schaffen das”.
"
Tom VANDENDRIESSCHE,2021-07-07,NL,Breaches of EU law and of the rights of LGBTIQ citizens in Hungary as a result of the adopted legal changes in the Hungarian Parliament - The outcome of 22 June hearings under Article 7(1) of the TEU regarding Poland and Hungary (debate),https://www.europarl.europa.eu/doceo/document/CRE-9-2021-07-07-INT-3-105-0000_NL.html,"  Tom Vandendriessche (ID).   – Voorzitter, terwijl in Boedapest ongehinderd lhbt-feesten plaatsvinden, slaat de politie in Istanboel de pride-parade uiteen. Orbán wordt veroordeeld, maar Erdoğan heeft onlangs nog eens drie miljard euro gekregen. De Europese Unie is hypocriet.
Het propageren van genderideologie aan kinderen is een persoonlijke keuze voor ouders en een beleidskeuze voor kiezers. Dit is niet het geval in de Europese Unie, waar we blijkbaar enkel nog de vrijheid hebben om het eens te zijn als we niet willen worden vervolgd en bestraft. De Europese Unie is autoritair.
We hebben na twee wereldoorlogen geleerd dat we de vrede kunnen handhaven door diversiteit, democratie, identiteit en soevereiniteit te eerbiedigen. Nu wil men echter opnieuw met brute macht en vanuit een superioriteitsgevoel – ik citeer – “achterlijke landen op de knieën krijgen”.
Dit eurofanatiek imperialisme is totalitair, gevaarlijk en ronduit anti-Europees.
"
Tom VANDENDRIESSCHE,2021-05-18,NL,Recent deaths in the Mediterranean and search and rescue at sea (debate),https://www.europarl.europa.eu/doceo/document/CRE-9-2021-05-18-INT-2-113-0000_NL.html,"  Tom Vandendriessche (ID).   – Voorzitter, de voorbije jaren werden we overspoeld door illegale migratie. Door de coronacrisis echter sloten de grenzen opnieuw en daalden de migratiecijfers spectaculair. Het bewijs is hiermee geleverd dat een ander migratiebeleid wel degelijk mogelijk is.
Nu de grenzen opnieuw openen, staan er opnieuw miljoenen klaar op de kusten van Afrika om met behulp van mensensmokkelaars en criminele ngo’s onze thuislanden illegaal binnen te dringen. We mogen de fouten van het verleden niet herhalen. Daarom is een paradigmashift nodig in het migratiebeleid, dat, net zoals in Australië, veiligheid, menselijkheid en solidariteit moet verenigen.
Wie Europa illegaal binnendringt, moet elke kans op verblijf verliezen. Enkel zo breken we het businessmodel van de mensensmokkel. Asielrecht mag niet langer als migratiekanaal misbruikt worden. Opvang moet per definitie in de regio van herkomst gebeuren. In plaats van het rampzalige “Wir schaffen das”-beleid is het tijd voor het beleid van het gezond verstand.
"
Tom VANDENDRIESSCHE,2021-04-28,NL,"Digital taxation: OECD negotiations, tax residency of digital companies and a possible European Digital Tax (debate)",https://www.europarl.europa.eu/doceo/document/CRE-9-2021-04-28-INT-3-109-0000_NL.html,"  Tom Vandendriessche,  namens de ID-Fractie. – Voorzitter, collega's, niemand betaalt graag belastingen, maar toch zijn ze noodzakelijk, want daarmee financieren we onder andere het onderwijs voor onze kinderen, de zorg voor onze zieken, de pensioenen voor onze ouderen. Belastingen moeten echter fair zijn. Dat betekent dat ze evenwichtig en evenredig moeten zijn. Elk moet zijn deel bijdragen. En dat is nu niet het geval. Een alleenstaande Vlaamse werknemer, bijvoorbeeld, betaalt meer dan de helft van zijn salaris aan belastingen. Dit staat in schril contrast met de digitale bedrijven die amper 9,5 % belastingen betalen. Via allerhande fiscale constructies ontlopen deze digitale en multinationale bedrijven doelbewust hun bijdrage. Ze willen wel overal zaakjes doen, maar nergens belastingen betalen. Dat is maatschappelijk onverantwoord, ondermijnt de solidariteit en betekent oneerlijke concurrentie ten opzichte van kleine en middelgrote ondernemingen. De coronacrisis vergrootte deze onrechtvaardigheid nog. Gezinnen en lokale bedrijven hebben het uiterst moeilijk. Big tech rapporteerde echter het laatste kwartaal alleen al 38 miljard winst waarop ze alwéér zo min mogelijk belasting wil betalen. De lusten zijn voor enkele superrijke aandeelhouders, de lasten voor de gemeenschap. Dat is een parasitair model. 
Wij steunen dus het idee dat digitale bedrijven hun deel moeten bijdragen en belastingen moeten betalen in de landen waar ze actief zijn, en niet waar toevallig hun hoofdkwartier gevestigd is. Wat we echter niet steunen, is dat de Europese Unie deze belastingen zou innen en vervolgens zou verkwisten aan haar vele nutteloze instellingen en inefficiënte beleid. Belastingen moeten worden geheven op maat van de concrete sociale behoeften van een land, niet op maat van de onstilbare geldhonger van de bureaucraten van de Europese Unie. 
Wij roepen de Raad op om samen te werken om de nationale belastingen op elkaar af te stemmen – al dan niet binnen de OESO – opdat ook multinationale en digitale bedrijven een faire bijdrage leveren aan de sociale en fiscale rechtvaardigheid binnen de volksgemeenschap. Wij roepen tegelijkertijd de Raad op geen EU-belasting in het leven te roepen. Tenminste, als de lidstaten van hun land geen onderdanige provincie van de Europese Unie willen maken en hun bevolking niet willen veroordelen tot fiscale slavernij.
"
Tom VANDENDRIESSCHE,2021-03-10,NL,"Government attempts to silence free media in Poland, Hungary and Slovenia (debate)",https://www.europarl.europa.eu/doceo/document/CRE-9-2021-03-10-INT-3-142-0000_NL.html,"  Tom Vandendriessche,  namens de ID-Fractie. – Voorzitter, toen Guy Verhofstadt premier van België was, werden journalisten systematisch bedreigd en geïntimideerd. Sommigen werden zelfs ontslagen. Ik citeer een toenmalig hoofdredacteur: “De druk om inschikkelijk te zijn onder deze regering is enorm.” Daarnaast is het marktaandeel van de staatsomroep in de televisie- en radiomarkt dominant in België. 
Recent universitair onderzoek bewees bovendien dat deze regimepers erg partijdig is. Toch horen we de Europese Unie nooit over de persvrijheid in België. België volgt immers gehoorzaam de bevelen van de eurofanatieke elite. Landen zoals Polen of Hongarije doen dat niet. Zij luisteren wel naar hun bevolking en die bevolking kiest democratisch voor een andere politiek. Zij willen geen massamigratie, maar veilige grenzen en een zekere toekomst. Zij willen geen verdere centralisering, uniformisering en bureaucratisering van de Europese Unie, maar willen de vrijheid behouden zichzelf te zijn en hun eigen keuzes te maken. 
In plaats van dit hypocriete debat over persvrijheid zouden we beter de oude Europese waarden herstellen. Subsidiariteit was ooit een fundament voor de Europese samenwerking. Samen meer bereiken dan elk apart door de diversiteit te omarmen met respect voor elkaars identiteit, vrijheid en soevereiniteit. Dat is het Europa waar we van houden, maar het is helaas steeds minder waar deze Europese Unie over gaat. 
"
Tom VANDENDRIESSCHE,2021-02-10,NL,Democratic scrutiny of social media and the protection of fundamental rights (debate),https://www.europarl.europa.eu/doceo/document/CRE-9-2021-02-10-INT-3-181-0000_NL.html,"  Tom Vandendriessche (ID).   – Voorzitter, de sociale media zijn vandaag de dag wat de boekdrukkunst was in de middeleeuwen: een instrument voor burgers om hun standpunt te vertolken en hun belangen te verdedigen.
Net zoals vroeger reageert de heersende elite echter met censuur en onderdrukking om, onder het mom van de bestrijding van zogenaamd nepnieuws, te bepalen wat de waarheid is. Maar een waarheid die door censuur beschermd moet worden, is een leugen. Men wil, onder het mom van de bestrijding van zogenaamde haatzaaiende taal, verzet tegen ongewenste migratie en multiculturele omvolking criminaliseren. Maar net zoals een moeder voor haar kinderen zorgt, is dit verzet niet uit haat voor wat vreemd is, maar uit liefde voor wat eigen is.
Een democratie kan niet bestaan zonder de vrijheid van meningsuiting. Dat is geen kwestie van links of rechts, of van het met elkaar eens of oneens zijn; dat is een grondrecht dat ons allen voor tirannie behoed.
Censuur op de sociale media moet daarom worden bestraft. We moeten de oligarchie van Silicon Valley opbreken om de grondrechten en de fundamentele vrijheden van onze burgers en onze democratie te beschermen.
"
Tom VANDENDRIESSCHE,2021-01-20,NL,Inauguration of the new President of the United States and the current political situation (debate),https://www.europarl.europa.eu/doceo/document/CRE-9-2021-01-20-INT-3-047-0000_NL.html,"  Tom Vandendriessche (ID).   – Voorzitter, collega's, vrije meningsuiting is fundamenteel in onze democratie. Met dit grondrecht controleren burgers immers de machthebbers. Dat wordt gegarandeerd door de grondwet van elke natiestaat en door het Europees Verdrag voor de rechten van de mens.
Sociale media en het internet zijn de moderne marktplaatsen waar we dit recht op vrije meningsuiting uitoefenen. Deze platformen zijn echter geen vrije markten maar worden gedomineerd door een oligarchie, een Silicon Valley die overal zaakjes doet maar nergens faire belastingen betaalt. Multinationals als Facebook, Twitter, Google, Apple en Amazon beheersen door hun monopolie de informatie in onze democratie. Ze eigenen zich vervolgens de macht toe te bepalen wat de waarheid is, en te censureren wat zij ongewenst vinden. Daarmee bepalen zij wie in onze democratie nog vrije meningsuiting heeft als fundamenteel grondrecht. Bovendien blijken ze ook de macht te bezitten om hun directe concurrenten – Parler – de toegang tot de markt te ontzeggen en zo te liquideren.
Dit is een fundamentele machtsverschuiving van het volk naar de aandeelhouder, van de democratie naar de oligarchie, van de grondwet naar de gebruikersovereenkomst. Dit is ronduit gevaarlijk voor onze democratie, die gebouwd is op de vrije markt en vrije burgers. Daarom moeten we deze bedrijven opbreken. En als dat niet voldoende is, moeten we ze de toegang tot de Europese markt ontnemen. De Europese Unie heeft daartoe de macht. Gebruik ze. Tijd voor actie.
"
Tom VANDENDRIESSCHE,2020-12-16,NL,"Conclusions of the European Council meeting of 10-11 December 2020 – MFF, Rule of Law Conditionality and Own Resources – Council regulation laying down the multiannual financial framework for the years 2021 to 2027 – Proposal for an Interinstitutional Agreement between the European Parliament, the Council and the Commission on budgetary discipline, on cooperation in budgetary matters and on sound financial management, as well as on new own resources, including a roadmap towards the introduction of new own resources – Regulation on the protection of the Union’s budget in case of generalised deficiencies as regards the rule of law in the Member States (debate)",https://www.europarl.europa.eu/doceo/document/CRE-9-2020-12-16-INT-3-057-0000_NL.html,"  Tom Vandendriessche (ID).   – Voorzitter, de Europese Unie is totaal aan het ontsporen. Wat ooit begon als een economische samenwerking om vrede en welvaart te realiseren, ontwikkelt zich tot een politieke superstaat die steeds meer macht wil en ons daarmee van het ene conflict naar het andere leidt. 
De Europese waarden waarop deze samenwerking ooit gebaseerd was, worden systematisch getransformeerd: centralisme vervangt subsidiariteit, uniformisering vervangt diversiteit, bureaucratie vervangt democratie. De Europese droom wordt een nachtmerrie. De brutaliteit en arrogantie waarmee de eurofanatieke elite vrije natiestaten en burgers wil onderwerpen is echter geen teken van kracht, maar van onmacht, want niets kan de wil van een volk om vrij te zijn breken. Een oorlog met die realiteit kan niet gewonnen worden. 
Brexit en het veto van Hongarije en Polen zijn alarmsignalen. Zij willen zichzelf besturen, maar worden geconfronteerd met intimidatie, chantage en bedreiging. Het eurofederalisme doet ons naar de loopgraven slaapwandelen. Wat ze populisme noemen, is een noodkreet van een volk dat niet vervangen wil worden, dat zijn vrijheid koestert en zichzelf wil besturen. 
Het is hoog tijd dat er geluisterd wordt en we terugkeren naar de originele fundamenten en waarden van de Europese Unie. Dat is een vrijwillige economische samenwerking tussen vrije en democratische natiestaten. 
"
Tom VANDENDRIESSCHE,2020-10-21,NL,"Conclusions of the European Council meeting of 15 and 16 October 2020, in particular the negotiations of the future relations with the UK (debate)",https://www.europarl.europa.eu/doceo/document/CRE-9-2020-10-21-INT-3-057-0000_NL.html,"  Tom Vandendriessche (ID).   – Voorzitter, vijf jaar nadat de Britten hun vrijheid terugnamen is er nog steeds geen handelsakkoord. Dat is het gevolg van jarenlange doelbewuste sabotage. De brexit moet blijkbaar zo pijnlijk mogelijk gemaakt worden omdat een positieve nieuwe samenwerking en relatie met het Verenigd Koninkrijk het bewijs zijn dat er een alternatief is voor de EU-superstaat en de steeds hechtere Unie. Mocht de brexit een succes worden, zouden immers nog meer landen de Europese Unie willen verlaten. En dat wil men tegen elke prijs voorkomen.
Ondanks eeuwenlange handelsrelaties met het Verenigd Koninkrijk zijn daardoor nu 40 000 arbeidsplaatsen in Vlaanderen bedreigd. Wij betalen de prijs voor de krampachtige houding van de eurofanatieke elite. Deze Europese Unie is iets aan het worden waar wij nooit voor getekend hebben. Als hiermee wordt doorgegaan, zullen de Vlamingen, net als de Britten, vroeg of laat hun conclusies trekken.
"
Tom VANDENDRIESSCHE,2020-09-15,NL,"Preparation of the Special European Council, focusing on the dangerous escalation and the role of Turkey in the Eastern-Mediterranean (continuation of debate)",https://www.europarl.europa.eu/doceo/document/CRE-9-2020-09-15-INT-2-062-0000_NL.html,"  Tom Vandendriessche (ID).   – Voorzitter, begin maart belegerden tienduizenden migranten, overwegend jonge mannen op militaire leeftijd, de Griekse grens. Sultan Erdogan gebruikte de massamigratie als chantagemiddel om meer geld voor zijn regime los te weken. Er kwam amper reactie. Erdogan weet sindsdien hoe zwak en besluiteloos de Europese Unie is. Vandaag schendt zijn regime de territoriale wateren en het luchtruim van Griekenland. Opnieuw wordt er geaarzeld om daadkrachtig in te grijpen. Apeasement werkt niet bij dit soort leiders. We moeten het regime van Erdogan op de knieën krijgen of we blijven overgeleverd aan de Turkse chantage en agressie. Stop daarom de miljarden voor Turkije. Schaf de douane-unie af en kondig economische sancties af. En vooral: stop eindelijk de toetredingsgesprekken tot de Europese Unie, want Turkije is geografisch religieus, cultureel en historisch geen deel van Europa en zal het ook nooit worden. 
"
Tom VANDENDRIESSCHE,2020-07-23,NL,Conclusions of the extraordinary European Council meeting of 17-21 July 2020 (continuation of debate),https://www.europarl.europa.eu/doceo/document/CRE-9-2020-07-23-INT-1-076-0000_NL.html,"  Tom Vandendriessche (ID).   – Voorzitter, dertien miljard euro: dat is hoeveel België netto moet bijdragen aan het coronaherstelfonds van de Europese Unie. Daarnaast stijgt onze bijdrage in de Europese begroting met meer dan een miljard euro per jaar. Nochtans kampt België nu al met 50 miljard euro begrotingstekort en 120 % staatsschuld door deze coronacrisis. 
Wie krijgt dit aan zijn kiezers uitgelegd? Wie krijgt het uitgelegd aan míjn burgers dat er geen geld is voor menswaardige pensioenen, dat er geen geld is voor de zorg, dat er geen geld is voor tienduizenden gezinnen die op de rand van de afgrond staan, maar wel dat er miljarden klaarliggen voor de sinterklaaspolitiek van de Europese Unie? Ik krijg dat niet uitgelegd. 
Of misschien toch. Hoe meer geld de eurocraten te pakken krijgen, hoe meer macht ze over staten krijgen en dus, hoe meer controle ze over burgers verwerven. Afhankelijkheid creëren, zonder dat mensen daar ooit voor gekozen hebben. Want al 15 jaar verliezen deze eurofanatici elk referendum. Jarenlange sabotage en chantage over de brexit werkten niet. Om te vermijden dat nog meer landen hun democratie laten spelen en voor hun vrijheid kiezen, willen ze nu Europese schulden en Europese belastingen invoeren. Op die manier willen ze een financiële en fiscale gevangenis bouwen waaruit men niet meer kan ontsnappen. Deze Europese Unie is iets aan het worden waar wij nooit voor gekozen hebben. 
"
Tom VANDENDRIESSCHE,2020-06-17,NL,The Anti-racism protests following the death of George Floyd (debate),https://www.europarl.europa.eu/doceo/document/CRE-9-2020-06-17-INT-1-074-0000_NL.html,"  Tom Vandendriessche (ID).   – Voorzitter, all lives matter, elk mensenleven doet ertoe. Wat tot voor kort een normale uitspraak was, is nu taboe geworden. De elite van journalisten, politici en professoren proberen een Amerikaans probleem met politiegeweld te projecteren op Europa en te misbruiken voor hun eigen linkse politieke agenda. 
Maar dat gaat helemaal niet op. Wij hebben geen probleem van politiegeweld tegen zwarten, wel integendeel! Agenten worden hier net excessief aangevallen door allochtonen. Wij hebben geen probleem van structureel racisme, integendeel! Nergens op de wereld bestaat er een plek waar mensen zoveel kansen krijgen. We zijn niet geprivilegieerd omwille van onze blanke huidskleur, integendeel. Onze samenleving is het resultaat van het harde werk en het genie van onze voorouders.
Juist die samenleving willen ze kapot maken: links handelt uit zelfhaat en wil onze geschiedenis en onze cultuur uitwissen. Wij gaan ons nooit verontschuldigen om wie we zijn. Wij gaan nooit toestaan dat mensen moeten knielen omwille van hun huidskleur, want dit is puur anti-blank racisme. Wij maken deel uit van een unieke beschaving en daar mogen we met recht en reden trots op zijn.
"
Tom VANDENDRIESSCHE,2020-05-13,NL,"Conclusions of the extraordinary European Council meeting of 23 April 2020 - New MFF, own resources and Recovery plan (debate)",https://www.europarl.europa.eu/doceo/document/CRE-9-2020-05-13-INT-1-048-0000_NL.html,"  Tom Vandendriessche,  namens de ID-Fractie. – Voorzitter, collega's, net zoals in Tsjernobyl probeerde een communistisch regime eerst de waarheid over het coronavirus te verbergen, dan zijn verantwoordelijkheid te ontkennen en ten slotte zijn aansprakelijkheid te ontlopen. Bovendien is gebleken hoe afhankelijk we geworden zijn van China. Europese landen moesten haast bedelen om de noodzakelijke beschermingsmiddelen.
Dertig jaar globalisering heeft van China ondertussen al de tweede wereldeconomie gemaakt. Daar is het land geraakt door oneerlijke concurrentie, dumpingpraktijken, marktmanipulaties en vooral de naïviteit van westerse politici. Het handelstekort met de Europese Unie bedraagt nu al 164 miljard euro.
Naast afhankelijk dreigen we economisch gekoloniseerd en op den duur politiek gedomineerd te worden door een communistische dictatuur. Daarom moeten we de relatie met China herbekijken. We moeten strategische sectoren en infrastructuur beschermen tegen vijandige Chinese overnames en infiltraties. We moeten afscheid nemen van de naïviteit tegenover China en Europa herindustrialiseren. Vooral na de immigratiecrisis en de financiële crisis mogen het niet opnieuw de gewone mensen zijn die de prijs hiervan moeten betalen. Bescherm daarom onze jobs en onze bedrijven voor coronataksen op Chinese import.
"
Tom VANDENDRIESSCHE,2020-02-12,NL,Humanitarian situation of refugees at EU external borders (debate),https://www.europarl.europa.eu/doceo/document/CRE-9-2020-02-12-INT-3-523-0000_NL.html,"  Tom Vandendriessche,  namens de ID-Fractie. – Voorzitter, sinds enkele jaren worden we overspoeld door ongewenste migratie. Maar dit is nog maar het begin. De bevolking van Afrika gaat deze eeuw van 1 naar 4 miljard inwoners. Honderden miljoenen zullen naar Europa komen. Daarom moeten we de grenzen bewaken. Niet uit haat tegenover wie zich buiten onze grenzen bevindt, maar wel uit liefde voor ons eigen volk. 
Linkse activisten en malafide advocaten misbruiken de mensenrechten om migratie te stimuleren en te propageren. Zij willen dat niet-burgers rechten kunnen afdwingen in onze thuislanden. Migratie willen ze verheffen tot een afdwingbaar mensenrecht, met de medewerking van wereldvreemde rechters, voor wie trouwens niemand ooit gestemd heeft. 
Het Europees Verdrag voor de rechten van de mens bijvoorbeeld was ooit bedoeld om burgers uit Europese landen te beschermen tegen tirannie. Vandaag echter is het geëvolueerd tot een instrument om een opengrenzenpolitiek door de strot te rammen van onze bevolking. We moeten de migratiecrisis aan onze grenzen oplossen. Dat doen we door economische gelukzoekers zonder pardon terug te sturen. Echte vluchtelingen moeten we opvangen in de regio van herkomst, en vooral moeten we de mensenrechtenverdragen aanpassen aan de realiteit van 2020, zodat ze niet langer misbruikt kunnen worden door de migratielobby. 
"
Tom VANDENDRIESSCHE,2020-01-15,NL,Ongoing hearings under article 7(1) of the TEU regarding Hungary (debate),https://www.europarl.europa.eu/doceo/document/CRE-9-2020-01-15-INT-3-470-0000_NL.html,"  Tom Vandendriessche (ID).   – Voorzitter, de strafprocedures van de Europese Unie tegen lidstaten als Hongarije en Polen gaan helemaal niet over inbreuken op de onafhankelijkheid van pers en gerecht. Anders zou een land als België met zijn gesubsidieerde media en zijn politiek benoemde rechters al lang vervolgd zijn. Waar het wel over gaat, is dat zij baas in hun eigen land willen blijven. Zij willen hun soevereiniteit, hun vrijheid en hun identiteit bewaren. Wie kan ze ongelijk geven? Deze Europese Unie biedt immers geen oplossingen, noch voor de eurocrisis, noch voor de migratiecrisis. In plaats van subsidiariteit en samenwerking kiest deze elite voor een superstaat en dwang. Landen die niet plooien, bestraffen ze. Jullie maken Europa kapot met deze Europese Unie van dictaten en bureaucraten. Met brexit vertrekt al een eerste land. Hoeveel landen zullen nog moeten volgen voor jullie eindelijk beginnen te luisteren naar de mensen? 
"
Tom VANDENDRIESSCHE,2019-10-23,NL,Search and rescue in the Mediterranean (debate),https://www.europarl.europa.eu/doceo/document/CRE-9-2019-10-23-INT-3-397-0000_NL.html,"  Tom Vandendriessche (ID).   – Voorzitter, collega's, wie de wet overtreedt, wordt gestraft. Dat is de manier waarop wij onze burgers beschermen. Zo kunnen onze burgers vertrouwen hebben in een democratische rechtsstaat. Maar dat is precies wat deze politieke elite weigert te doen. In plaats van onze grenzen te beschermen, worden illegale migranten die doelbewust onze wetten overtreden, beloond met een verblijfsvergunning.
In dit Parlement applaudisseren sommigen zelfs voor ngo's die illegale migratie stimuleren. Sommigen beweren dit te doen uit humanitaire overwegingen. Maar wat is er eigenlijk humanitair aan om het businessmodel van de mensensmokkel in stand te houden? Wat is er eigenlijk humanitair aan om onze bevolking over te leveren aan illegale indringers die tal van criminele feiten plegen? Wie oprechte humanitaire bezorgdheid heeft, breekt dat businessmodel van de mensensmokkel, sluit onze grenzen, beschermt onze bevolking, pakt illegalen op en stuurt ze zonder pardon terug naar waar ze vandaan komen. Dat is wat onze burgers verwachten.
"
