MP,Date,Language,Title,Url,Content
Marco CAMPOMENOSI,2023-11-09,IT,Outcome of the EU-US summit (debate),https://www.europarl.europa.eu/doceo/document/CRE-9-2023-11-09-INT-2-014-0000_IT.html,"  Marco Campomenosi,  a nome del gruppo ID. – Signor Presidente, signora Commissaria, signora rappresentante del governo spagnolo, onorevoli colleghi, ovviamente questi incontri sono importanti e condivido assolutamente le parole pronunciate dalla Commissaria, però serve anche che noi, a livello europeo, maturiamo una consapevolezza su quali sono i nostri obiettivi politici e macroeconomici.
Continuare a perseguire, con una certa visione ortodossa, le visioni di un WTO che oggi non sono più attuali rischia di isolarci, perché gli Stati Uniti con l'IRA ci hanno dimostrato cosa si deve fare per attirare gli investimenti e la Cina, con la stretta sulle terre rare che esporterà sempre meno, ci creerà delle difficoltà. Quindi dobbiamo fare delle politiche che difendano la nostra produzione di acciaio e la nostra industria della difesa per attrarre anche noi investimenti e – attenzione – per proteggere catene del valore che, come ci insegna la crisi geopolitica gravissima che stiamo vivendo a livello mondiale, sono sempre più fragili. Ovviamente anche altri temi, come il ciberterrorismo, ci devono vedere protagonisti.
Attenzione anche a un altro aspetto: a livello legislativo abbiamo introdotto una tassazione delle emissioni alle imprese europee col sistema ETS e con altri strumenti, come il CBAM alle frontiere, che creeranno potenzialmente un rischio di competitività per le nostre imprese, perché i nostri partner internazionali ci hanno detto che questi strumenti non vorranno adottarli.
Quindi, secondo me, nei prossimi anni dovremo cambiare anche tipo di approccio: meno dirigismo e maggiore attenzione anche alle crisi sociali che ci saranno e che richiederanno un'attenzione economica e macroeconomica differente e meno attenta ai vincoli di mercati che non guardano all'impatto sociale di certe norme e accordi internazionali.
"
Marco CAMPOMENOSI,2023-10-18,EN,Fighting disinformation and dissemination of illegal content in the context of the Digital Services Act and in times of conflict (debate),https://www.europarl.europa.eu/doceo/document/CRE-9-2023-10-18-INT-3-365-0000_EN.html,"  Marco Campomenosi (ID).   – Mr President, I’m quite shocked about the support that this Parliament has given to the European Commission because honestly, right of speech should be something on which you should be more attentive.
Less than one year ago, this Chamber approved the Digital Services Act, and we are already witnessing the dangers of arbitrary enforcement of its policy. Of course, the aims are agreed by all of us, but if you are sincere, dear Commissioner, you should know very well how complicated it is to reach these aims.
In the dramatic clashes between Israel and Hamas, the Israeli Government, Ministers and army are using social media such as X, for example, to share information, documents and press releases. Both sides of the conflict are doing that. Social media are not the holders of a truth, but a mirror of the war, reflecting what is happening. Our role should not be to say what is good or bad, what is fake or true. In particular, it has just happened during the last terrorist attacks in Brussels. We have seen all of this.
But regarding the activity of social media, because this is particularly facing against X, X is the only platform which has open source algorithms, which is public access and which allows journalists to independently verify the news. It is a model of transparency in that way.
‘Freedom of speech, but not freedom of reach’ is a principle that they use, and which is deleting hateful content. Community rules, one notes, are working quite well, and you did not consider the fact that they deleted a lot of illegal content on child pornography and violence against children. You did not mention what happened with the so-called Twitter files, what has been done in the past against content which was not illegal, but which was not liked by the shareholders of the social media owners. 
This is the risk. The risk is that the DSA will cause the deletion of legitimate content and not content which is violating rules. So I am afraid citizens are not enough informed, because traditional media are playing a game because they believe that they will have an advantage.
"
Marco CAMPOMENOSI,2023-10-04,IT,"Need to complete new trade agreements for sustainable growth, competitiveness and the EU’s strategic autonomy (debate)",https://www.europarl.europa.eu/doceo/document/CRE-9-2023-10-04-INT-3-346-0000_IT.html,"  Marco Campomenosi,  a nome del gruppo ID. – Signora Presidente, onorevoli colleghi, signora Commissaria, competitività, crescita e autonomia strategica sono tutti obiettivi che condividiamo, li condividiamo assolutamente tutti. Il problema è che quello che sta avvenendo in questi anni è esattamente il contrario, e non è certo colpa della Commissione, è colpa di tanti fattori e forse stiamo facendo troppo un'analisi su noi stessi e meno su quanto avviene nel resto del mondo.
C'è un dato: gli Stati Uniti – visto che parliamo tanto di Cina – da pochi mesi stanno importando di più dal Messico che dalla Cina. Questo è un dato che non era tale almeno dal 2003. E noi il nostro Messico ce l'avremmo, c'è tutta un'area del Mediterraneo dove dobbiamo canalizzare investimenti, crescita e stabilità per accorciare filiere da cui abbiamo dipeso troppo a lungo e che sono troppo fragili. Quindi, l'impatto che potranno avere gli accordi di libero scambio – certo, alcuni sono molto positivi – non credo sarà così fondamentale se non diminuiamo la dipendenza da alcuni soggetti.
Il Green Deal, per come lo abbiamo legiferato, non fa altro che aumentare la nostra dipendenza dalla Cina. Abbiamo parlato tanto di materie prime e di risorse energetiche. Ci sono delle tensioni nei mercati delle cosiddette commodities che sono importanti. Ha fatto bene von der Leyen a dire, qualche settimana fa, che vuole aprire un'indagine sull'automobile cinese, ma è un po' tardi, è già la più venduta auto elettrica in Spagna e in altri paesi dell'Unione.
Sul GSP, il sistema di preferenze generalizzate, siamo bloccati perché ci sono gruppi politici che non vogliono inserire in quello che è un testo complesso, ambizioso e importante l'impegno dei paesi che beneficiano degli accordi commerciali con noi, della ricollocazione di quei cittadini che non hanno diritto a stare dalle nostre parti.
Potrei parlare del rottame di acciaio che esportiamo in Turchia, che ce lo rivende poi lavorato, invece è una risorsa importante che serve alla nostra industria.
Insomma, non vorrei che qui continuassimo a essere gli unici e i soli a difendere il WTO e il suo sistema di regole, creando deindustrializzazione nel nostro continente e un processo di delocalizzazione delle missioni che mi sembra alquanto ipocrita.
"
Marco CAMPOMENOSI,2023-09-13,IT,Opening of negotiations of an agreement with the United States of America on strengthening international supply chains of critical minerals (debate),https://www.europarl.europa.eu/doceo/document/CRE-9-2023-09-13-INT-3-274-0000_IT.html,"  Marco Campomenosi,  a nome del gruppo ID. – Signor Presidente, signora Commissaria, onorevoli colleghi, la risoluzione ovviamente la sosteniamo anche noi, mi sembra di buon senso. Però ricordo benissimo le reazioni della Commissione quando gli Stati Uniti presentarono questo progetto.
Io non sono un difensore della presidenza Biden, ma loro per raggiungere gli stessi obiettivi che ci diamo noi con la transizione ecologica – certo, probabilmente hanno violato qualche regola dell'OMC, probabilmente sono stati accusati giustamente di protezionismo – hanno saputo attirare investimenti privati che noi ci sogniamo e che noi non siamo stati in grado di attirare in questo momento storico importante. E l'hanno fatto con un semplice provvedimento. È chiaro che dobbiamo chiedere loro adesso, con il cappello in mano, di andare lì e vedere se anche le nostre imprese potranno beneficiare di questi strumenti.
Ma parlare di protezionismo, essere gli unici nel mondo a difendere i principi e le regole di una OMC che di fatto non esiste più, di un mondo che vede gli Stati Uniti da una parte e la Cina ancora di più dall'altra fare interessi totalmente opposti rispetto a quelli che sono gli obiettivi di una OMC che oggi, forse nel 2023, non ha più senso rispetto a come era nata, ecco, non credo che sia utile al nostro sistema produttivo e alla nostra economia.
Addirittura noi qui siamo partiti con un processo legislativo intensissimo sulla transizione ecologica e solo dopo ci siamo accorti che, sì, forse occorre una strategia sulle materie prime o forse occorre muoversi sulle materie prime critiche in particolare, che poi hanno tutto un tema relativo anche alla raffinazione che è chiaro che ci vede in una situazione di difficoltà ma questo lo sapevamo molti di noi lo dicevano già da prima.
E oggi von der Leyen, nel suo intervento sullo stato dell'Unione, ha detto anche chiaramente che vorrà intervenire sull'automobile cinese perché ci sono le sovvenzioni. Benissimo, sono d'accordo, ma è tardissimo. Oggi quella automobile è già la più venduta in alcuni paesi dell'Unione, come la Spagna.
Ci sono delle capacità sui costi che era abbastanza facile prevedere e che sono ben diverse da quello che è il costo della transizione nella nostra economia. C'è un problema di competitività che va risolto in maniera concreta e possibilmente rapidamente. 
"
Marco CAMPOMENOSI,2023-09-12,IT,Iran: one year after the murder of Jina Mahsa Amini (debate),https://www.europarl.europa.eu/doceo/document/CRE-9-2023-09-12-INT-2-300-0000_IT.html,"  Marco Campomenosi,  a nome del gruppo ID. – Signor Presidente, onorevoli colleghi, anch'io sono arrabbiato con Borrell; però so che non è solo colpa sua. Purtroppo siamo qui a commemorare, dopo un anno, la morte di Mahsa Amini, la ventiduenne curda iraniana che si è sacrificata per la libertà; siamo qui a una commemorazione che spero abbia un senso politico perché, certo, la Commissione non ha fatto quello che noi abbiamo chiesto, ma anche i governi, gli Stati nazionali, gli amici e partner americani hanno, a mio avviso, diminuito la pressione nei confronti di un regime che invece va combattuto. 
La repressione di minoranze etniche e religiose continua; il supporto al terrorismo c'è; le esecuzioni sono, nel 2023, almeno 510 e sono quasi tutte sommarie; avvelenamenti di giovani, arresti di europei come arma di ricatto per liberare i terroristi. 
Il Presidente Raisi sappiamo che ha delle responsabilità precise nelle repressioni del 1988, quando era un giudice e quindi ricopriva un altro ruolo. E quindi noi ci dividiamo, ci dividiamo anche nel supporto alle opposizioni. Anche questa è una cosa che non mi è piaciuta per niente. 
C'è un'ipocrisia anche sul fatto che l'omicidio, la morte di Mahsa Amini nasce da un'interpretazione fanatica di una religione. Anche questo è un tema che va menzionato. E poi – lei lo ha detto – ci sono delle influenze esterne, certo, nella guerra in Ucraina ma non solo lì, anche in Iraq, in Libano e nel Nagorno Karabakh addirittura. 
Quindi facciamo in modo che il sacrificio di questi giovani non sia vano perché veramente è imbarazzante rispetto a un ruolo che vogliamo darci al cospetto del resto del mondo, perché, sinceramente, questo Parlamento ha scritto delle cose che sono applicabili e su cui bisogna lavorare tutti insieme.
"
Marco CAMPOMENOSI,2023-06-14,IT,Make Europe the place to invest (debate),https://www.europarl.europa.eu/doceo/document/CRE-9-2023-06-14-INT-3-225-0000_IT.html,"  Marco Campomenosi,  a nome del gruppo ID. – Signora Presidente, onorevoli colleghi, signor Commissario, un saluto anche alla Presidenza svedese. Purtroppo, probabilmente in questi quattro anni c'è stato un eccesso di retorica da parte di tutti. Da parte della Commissione nell'annunciare certi strumenti e da parte anche di noi parlamentari, sia chi è a favore sia chi è critico nei confronti dell'attività della Commissione. 
Una voglia di annunciare strumenti che poi nei fatti non hanno creato ciò di cui stiamo parlando, ovvero di una situazione, di un ambiente favorevole agli investimenti. È dal famoso piano Juncker che forse avremmo dovuto imparare che certi strumenti necessitano di tutta una serie di circostanze. Quando la Presidente von der Leyen parla poi di un fondo sovrano io corro al vocabolario anche per comprendere che cosa è un fondo sovrano rispetto a ciò che la stessa propone. 
Abbiamo passato delle crisi incredibilmente gravi, ma non ne abbiamo approfittato in alcuni ambiti importanti. Non abbiamo migliorato e reso più moderne le norme sugli aiuti di Stato, non abbiamo aggiornato le regole sulla concorrenza e non abbiamo superato in campo economico l'austerità. Ci stiamo lavorando, ma è un processo molto, molto difficile.
A mio avviso, le politiche green del ""Fit for 55"" creano ulteriori difficoltà per fare sì che l'Europa sia un luogo dove gli investimenti arrivino. La scelta di non favorire la neutralità tecnologica e l'aumento a dismisura della dipendenza che in futuro avremo dai grandi player asiatici rendono tutto veramente complicato. 
Purtroppo sulle materie prime la Commissione europea arriva tardi. Avremmo dovuto avere un piano prima di queste norme. E allora perché dico questo? Dico questo perché gli Stati Uniti contemporaneamente con l'IRA attivano uno straordinario strumento che sta spostando interessi e investimenti in maniera decisiva e importante. Bene fa la Commissione a negoziare con gli americani perché il rapporto transatlantico sarà importante, ma come è stato valutato inizialmente quello strumento era esageratamente negativo, mentre invece dovremmo prendere spunto.
Sulle politiche commerciali dovremmo essere un po' più attivi e purtroppo secondo me abbiamo perso molto tempo e il nearshoring deve diventare veramente, nell'interpretazione della globalizzazione, uno strumento importante. 
Poi ci sono cose positive: la Banca europea degli investimenti, le politiche sull'innovazione, la revisione del Quadro finanziario pluriennale che deve essere un momento in cui possiamo indirizzare meglio certi strumenti perché il rischio è che il nostro continente nei prossimi decenni sia irrilevante a causa della mancata capacità di essere competitivi sugli scenari globali, e questo è quello che vorrei scongiurare.
"
Marco CAMPOMENOSI,2023-04-18,IT,Situation in Peru (debate),https://www.europarl.europa.eu/doceo/document/CRE-9-2023-04-18-INT-2-287-0000_IT.html,"  Marco Campomenosi,  a nome del gruppo ID. – Signor Presidente, signor Alto rappresentante, io sono d'accordo con Lei e con il Suo approccio. 
È chiaro che noi dobbiamo auspicarci che siano i peruviani a poter decidere democraticamente sul loro futuro. Il fatto che quello sia uno scenario di crisi e di instabilità lo sappiamo da tanti anni, da tanto tempo. Io mi rifiuto anche di prendere una posizione di parte. Tra l'altro, da ligure della provincia di Genova conosco tante persone, ne ho anche nella mia famiglia, che hanno scelto, tanti anni fa, di migrare verso quell'area.
C'è un tema di instabilità degli investimenti, c'è un tema della Cina che rimpiazza aziende europee in alcuni investimenti importanti. Lo scenario delle elezioni del 2024 sarà molto delicato e dovrà essere osservato con attenzione, ma io sottolineo un altro aspetto ancora, quello delle risorse naturali. Il Nord America ha interessi fortissimi, il Messico ha proposto al Perù una sorta di OPEC del litio. Ecco, non vorrei che dietro certi movimenti ci siano anche interessi fortissimi.
Anche noi, come legislatori europei, che andiamo verso una transizione di un certo tipo, dobbiamo considerare gli effetti geopolitici delle nostre scelte sui temi delle risorse naturali.
"
Marco CAMPOMENOSI,2023-04-18,IT,EU relations with Iraq (debate),https://www.europarl.europa.eu/doceo/document/CRE-9-2023-04-18-INT-2-427-0000_IT.html,"  Marco Campomenosi,  a nome del gruppo ID. – Signora Presidente, grazie signor Commissario per essere qui, grazie ai colleghi che erano anche con me sia alcuni nella missione elettorale nel 2021 sia nella più recente visita che abbiamo compiuto come delegazione.
Sono tante le immagini che non dimenticherò mai più nella mia vita. Un popolo che esce da quarant'anni di guerre. Responsabilità importanti anche di noi occidentali. Influenze esterne come quelle della Turchia e dell'Iran che determinano effetti molto negativi e problematici. Una questione curda ancora da risolvere. Sono solo alcuni dei temi che rendono l'idea della complessità di una realtà di cui ci dobbiamo occupare.
Partiti politici che hanno le milizie militari, milizie che diventano partito politico. Un settarismo politico e religioso che somiglia tanto a quello che ha distrutto il Libano. Uomini e donne occidentali, uomini, nostri militari che addestrano e formano gli iracheni e spesso fanno anche un sacrificio in questo senso e minoranze che vanno tutelate maggiormente, anche magari con il nostro interesse.
Proprio in queste ore la comunità yazida festeggia l'inizio del nuovo anno. Ho visitato i loro templi, i templi che sono tornati a vivere. Il popolo yazida ha subito un genocidio, che il Parlamento tedesco al Bundestag ha riconosciuto e che mi piacerebbe che un giorno potessimo riconoscere anche qua. Ho visitato anche le chiese cristiane che si sono ripopolate.
Queste comunità, insieme ai curdi, insieme agli iracheni, hanno lottato e ci hanno aiutato a liberarci dall'Isis. Insomma, tutti dobbiamo qualcosa a loro. Ed è proprio grazie a loro che l'Isis oggi è un fenomeno residuale, quasi del tutto sconfitto.
Ecco, la fragilità di questo popolo, il suo futuro, il futuro dell'Iraq e del Kurdistan ci riguardano e dobbiamo occuparcene maggiormente. Quindi, sottolineo quanto ha detto il Commissario e condivido assolutamente tutto.
"
Marco CAMPOMENOSI,2023-03-29,IT,Formal sitting - Ceremony on the 25th anniversary of the Good Friday Agreement,https://www.europarl.europa.eu/doceo/document/CRE-9-2023-03-29-INT-1-016-0000_IT.html,"  Marco Campomenosi,  a nome del gruppo ID. – Signora Presidente, onorevoli colleghi, io il 10 aprile 1998 ero un giovane militante e seguivo la questione irlandese con passione. Con l'accordo del Venerdì Santo ho imparato una lezione che porto dentro di me, che riguarda anche il tentativo necessario di comprendere le ragioni dell'altro quando ci si pone rispetto a un tema politico. In questo caso, poi, parliamo di un accordo che è servito a terminare decenni di spargimento di sangue nel nostro continente.
È per questo infatti che, tra gli appelli che sono già arrivati nei giorni scorsi, sottolineo quello delle Chiese cristiane, proprio perché la religione è stata usata da ambo le parti in alcune fasi del conflitto per renderlo più aspro. Quindi il loro appello, secondo me, è uno dei più importanti.
Ricordo bene come in questi venticinque anni l'accordo si sia dimostrato in parte anche fragile, ma una fragilità che è sempre stata nell'ambito di una discussione o, perché no, di un conflitto politico che non ha mai più visto parlare le armi, di un dibattito politico come nelle democrazie si dovrebbe fare, un dibattito che deve restare solo politico.
L'anniversario dei venticinque anni oggi giunge in maniera opportuna perché, come ha ricordato la Presidente della Commissione, il Regno Unito è giunto a un accordo con Bruxelles che, credo, favorirà commercio e sviluppo e, in questo senso, spero che quest'Aula, nei prossimi mesi e nei prossimi anni, possa cessare di avere nei confronti di Londra quell'atteggiamento spesso ostile che deriva ancora dal non aver accettato il risultato della Brexit.
Credo che in quest'anno la crisi geopolitica che stiamo vivendo, non solo in Ucraina e in altre parti del mondo, ci abbia insegnato che il rapporto che le nostre capitali hanno con Londra è basato su valori, sull'adesione a organismi internazionali e sulla lotta al terrorismo internazionale, che superano ogni possibile divisione e lontananza.
Però è chiaro che i nostri dibattiti spesso qui sono retorici, ma gli eventi sono il risultato di ogni periodo storico. Ogni epoca ha i suoi protagonisti. Il lavoro di donne e di uomini è ciò che determina, poi, il raggiungimento di obiettivi politici. Per questo credo che nelle nostre attività di politici sia importante prendere anche esempio da chi venticinque anni fa ha saputo, in Irlanda e nel Regno Unito, lavorare per la pace, ponendo fine a decenni di conflitto.
Ecco, se posso fare un appello, cerchiamo tutti noi di essere all'altezza di chi ci ha preceduto, degli uomini che hanno fatto grande il nostro continente, per conseguire obiettivi di pace, di benessere e di libertà in tutti gli scenari.
"
Marco CAMPOMENOSI,2023-02-16,IT,Availability of fertilisers in the EU (debate),https://www.europarl.europa.eu/doceo/document/CRE-9-2023-02-16-INT-4-083-0000_IT.html,"  Marco Campomenosi (ID).   – Signora Presidente, onorevoli colleghi, un minuto non basta per parlare di questi temi, però mi piace sottolineare alcuni aspetti. La risoluzione che andiamo a votare è importante e positiva, e credo che tutti i gruppi la andranno a sostenere, e rimette un po' al centro il tema agricoltura rispetto alle pressioni di tipo ambientale, che su questo settore ci sono state fortemente in questi anni. Ma il tema dei fertilizzanti riguarda tanti aspetti, lo hanno detto anche diversi colleghi.
C'è una questione geopolitica, c'è una difficoltà di reperimento per i nostri agricoltori, c'è un tema di costi, e questo riguarda tanti aspetti di chi produce nel nostro continente, e una necessità di aumentare la capacità produttiva. Questo, della necessità di aumentare la capacità produttiva, per cui i fertilizzanti nascono e sono importanti, è un tema di cui abbiamo discusso nella PAC e in tutto il pacchetto ""Farm to Fork"" e abbiamo dovuto trovare dei compromessi, e non è stato facile considerare questo aspetto.
Serve però del pragmatismo. Occorrerebbe, per esempio, fermare la direttiva sui fitofarmaci, ma questo lo sappiamo già. Occorre che le alternative biologiche in fatto di fertilizzanti vengano agevolate, perché non c'entrano per esempio nulla con la direttiva sui nitrati, ma anzi servono per non impoverire il suolo, perché quello che dobbiamo fronteggiare è una capacità produttiva, lo ripeto, che deve essere in grado di soddisfare le esigenze del nostro continente.
Servono piani energetici, serve un sostegno economico, serve la capacità di dare alla nostra agricoltura un quadro di competitività, che purtroppo è mondiale e che deve vedere fronteggiata una concorrenza di chi non è soggetto a un sistema di regole come il nostro. Sui fertilizzanti, insomma, possiamo fare molto e spero che la Commissione europea potrà prendere atto di quanto andremo a votare noi oggi.
"
Marco CAMPOMENOSI,2023-01-17,IT,Consumer protection in online video games: a European Single Market approach (debate),https://www.europarl.europa.eu/doceo/document/CRE-9-2023-01-17-INT-2-113-0000_IT.html,"  Marco Campomenosi,  a nome del gruppo ID. – Signor Presidente, signor Commissario, signora relatrice, onorevoli colleghi, direi che la commissione mercato interno ha fatto un lavoro importante, perché abbiamo inserito nel testo tanti elementi che giustamente devono essere presi in considerazione nell'ambito di un Parlamento, che già con la commissione cultura aveva fatto qualcosa di utile e importante, perché, certo parliamo di mercato interno dell'Unione. Abbiamo bisogno di regole uguali per tutti, ma nell'ambito di un mercato che è globale e in cui in passato, e il mondo del digitale purtroppo ne è un esempio, abbiamo avuto delle manchevolezze.
Non abbiamo dei campioni europei in certi ambiti, invece nella produzione dei videogiochi li abbiamo e fa piacere che ci sia questo in un settore che riguarda contenuti che sono anche di qualità importante e che cominciano a dare un valore anche in termini di posti di lavoro di qualità, che riguardano specialmente tanti giovani. 
Quindi è chiaro che ci sono dei problemi però che riguardano i consumatori più fragili. Si può intervenire soprattutto in quel confine stretto tra il gioco d'azzardo e il gioco, che invece deve essere un piacere, addirittura eliminando certi elementi diseducativi, come il fatto che, se inserisci del denaro magari non serve più il tuo ingegno per passare a un livello successivo, ma puoi evitare le difficoltà. Ecco, anche questo è un aspetto morale. 
Ovviamente, noi da legislatori, non dobbiamo puntare il dito, perché non dobbiamo neanche criminalizzare un modello di business. Serve equilibrio. In questo senso dobbiamo lottare certo contro le dipendenze e in aiuto anche con le autorità sanitarie. Esistono già dei modelli di tipo volontario. La Commissione, secondo me, deve trovare il giusto equilibrio per tenere tutto, anche nell'interesse dei consumatori. 
"
Marco CAMPOMENOSI,2023-01-17,IT,EU response to the protests and executions in Iran (debate),https://www.europarl.europa.eu/doceo/document/CRE-9-2023-01-17-INT-2-475-0000_IT.html,"  Marco Campomenosi (ID).   – Signora Presidente, onorevoli colleghi, come sapete bene io sono anche membro della delegazione per i rapporti con l'Iran. 
Dibattiti sulla situazione in Iran ne abbiamo fatti tanti, anche prima della crisi e del conflitto iniziato a settembre e alcuni di noi certe cose le avevano già denunciate. Forse parte del sangue che è stato versato si poteva evitare. Il caso di Akbari è un caso gravissimo, ma spero che il mese prossimo non dobbiamo ripetere lo stesso tipo di dibattito, perché ci sono troppi casi molto gravi. 
Oltre al sangue che è stato versato c'è il tema di cyber attacchi verso un paese europeo, in Albania; i droni, lo dicevamo prima durante il dibattito sull'Ucraina, forniti alla Russia; le sanzioni che sono troppo timide; dobbiamo supportare chi lotta contro quel regime, perché qui, anche in quest'Aula c'era chi difendeva un po' troppo apertamente un accordo, quello sul nucleare, che a mio avviso non va assolutamente difeso, perché non possiamo permetterci di regalare all'Iran lo status di potenza atomica. 
E anche un altro gesto di coraggio, sebbene simbolico, inserire il Corpo delle guardie della rivoluzione islamica tra le organizzazioni terroristiche. Mi aspetto un impegno più forte da parte della Commissione in questo senso. 
"
Marco CAMPOMENOSI,2022-12-13,IT,Turkish airstrikes on northern Syria and the Kurdistan Region of Iraq (debate),https://www.europarl.europa.eu/doceo/document/CRE-9-2022-12-13-INT-2-460-0000_IT.html,"  Marco Campomenosi (ID).   – Signor Presidente, signora Commissaria, onorevoli colleghi, io e alcuni dei nostri colleghi siamo ormai esperti di questo versante del mondo. Io faccio parte della delegazione per i rapporti con l'Iraq, sono stato alla missione di osservazione elettorale e conosciamo la complessità di un'area difficile. Tutti abbiamo espresso la nostra solidarietà per gli attentati che hanno anche colpito Istanbul, İstiklal Caddesi, ma nulla giustifica quello che la Turchia sta facendo.
Non lo fa solo da queste settimane, non lo fa solo a seguito di certi attentati e sta creando delle conseguenze sulla complessità delle popolazioni locali e uno spostamento di popolazioni che rende quegli equilibri ancora più difficili, non solo da mantenere ma anche da ripristinare.
Lo hanno già detto altri colleghi, gli estremisti approfittano della situazione, le milizie filoturche di Ahrar al-Sham stanno distruggendo infrastrutture e l'agricoltura e c'è un impatto sulle minoranze, quella cristiana ma non solo quella, abbiamo parlato giustamente anche dei curdi, che si sentono minacciati.
L'Isis, in tutto questo contesto, può riemergere e farlo in maniera grave, con conseguenze, lo abbiamo detto tutti, anche sulla partenza di rifugiati verso l'Europa.
Attenzione anche al progetto di Erdoğan di mandare in quell'area due milioni di rifugiati, che oggi sono in Turchia e che però vengono da altre zone della Siria, che andrebbero a creare uno shock ulteriore su un'area che, invece, merita un'attenzione differente.
L'Europa può scegliere di essere presente in quel comparto, dove il mio Paese in questo momento sta guidando il contingente NATO e il mio governo sta esprimendo solidarietà sia alla regione curda dell'Iraq che al neogoverno di Baghdad, ma dobbiamo renderci conto che quelle popolazioni vengono da decenni di sofferenze e dobbiamo intervenire al più presto se vogliamo dirci portatori di valori positivi.
"
Marco CAMPOMENOSI,2022-10-06,IT,COVID-19 – Sustaining EU preparedness and response: looking ahead (debate),https://www.europarl.europa.eu/doceo/document/CRE-9-2022-10-06-INT-4-124-0000_IT.html,"  Marco Campomenosi (ID).   – Signor Presidente, onorevoli colleghi, grazie Commissario per essere qui con noi, in questi due anni e mezzo nelle nostre società ci siamo divisi e lacerati all'interno dei nostri partiti e all'interno dei nostri governi. I cittadini hanno subito restrizioni, spesso a mio avviso ingiuste. Alcuni errori sono stati commessi, lo ammetto, in buona fede, altri probabilmente in malafede. 
Io credo che sia venuto il momento, perché, se abbiamo una commissione che si occupa di COVID abbia un mandato pieno, che possa domandarsi e domandare che cosa è successo a Wuhan per fare in modo tale che la stessa Commissione europea sia più trasparente, perché non esiste che noi scopriamo che la Commissione europea aveva finanziato il centro di Wuhan solo grazie a Wikileaks di Assange. 
Non esiste che noi non possiamo vedere i contratti se non con tante parti cancellate. Non esiste che alle nostre interrogazioni von der Leyen risponde che sugli SMS all'amministratore di Pfizer non ha nulla da dire, quando invece il Mediatore europeo e la Corte dei conti hanno criticato e censurato fortemente la Commissione europea. Siamo un Parlamento, esprimiamo la rappresentanza dei cittadini, esigiamo risposte e trasparenza. 
"
Marco CAMPOMENOSI,2022-09-14,IT,State of the Union (debate),https://www.europarl.europa.eu/doceo/document/CRE-9-2022-09-14-INT-3-091-0000_IT.html,"  Marco Campomenosi,  a nome del gruppo ID. – Signora Presidente, onorevoli colleghi, ringrazio la Presidente von der Leyen, anche per l'attenzione che ha dato a quest'Aula, perché, a differenza di molti colleghi, Lei è stata qui presente dall'inizio fino ad adesso e questo devo dire, anche da gruppo e partito di opposizione, lo abbiamo apprezzato.
Il mondo di prima non tornerà, ne siamo consci. Abbiamo anche noi supportato le sanzioni. Dovremo poi trovare un momento anche per domandarci quali sono le responsabilità sul perché siamo arrivati ad avere certe dipendenze dalla Russia ed evitare, come ha detto Lei, di averne in futuro altre nei confronti della Cina, che già sono abbastanza rilevanti oggi.
Ci sono dei temi irrisolti su cui dobbiamo intervenire: il patto di stabilità è uno di quelli. Abbiamo un grave problema e un grave rischio sulla competitività; abbiamo un Paese, la Cina – e torno sulla Cina – che ha stoccaggi impressionanti di materie prime e terre rare e che va a riaprire 174 miniere di carbone.
Lei ha citato il settore della ceramica italiana, mi ha fatto piacere: ma quello, per esempio, parlando di temi commerciali, è uno dei settori che non è stato mai sostenuto e difeso dalle politiche commerciali dell'Unione.
Meno retorica, più trasparenza e attenzione: sul tema del Mediterraneo l'Italia è sempre stata lasciata sola in questi anni. Ricordiamoci anche di quella emergenza.
"
Marco CAMPOMENOSI,2022-05-04,IT,The social and economic consequences for the EU of the Russian war in Ukraine - reinforcing the EU’s capacity to act (debate),https://www.europarl.europa.eu/doceo/document/CRE-9-2022-05-04-INT-3-033-0000_IT.html,"  Marco Campomenosi (ID).   – Signor Presidente, onorevoli colleghi, grazie Commissario per essere qui, le conseguenze eccome se ci sono per il tessuto sociale e produttivo dei paesi dell'Unione europea, ma ovviamente c'è anche l'elemento positivo del fatto che siamo tutti uniti a sostenere le sanzioni, anche il nuovo pacchetto, che è uno strumento giusto e che sta portando dei risultati, certo sta portando anche delle conseguenze e dei costi al nostro sistema, al nostro modello di impresa, ma occorre andare avanti perché è una delle strategie più importanti. 
L'unità che abbiamo dimostrato qui è un valore, però non ci deve impedire di fare anche un'analisi sulla situazione che si sta creando, un'analisi anche sugli errori che abbiamo commesso in passato, sul perché siamo giunti a questa dipendenza dalla Russia, sul perché fino a poche settimane prima dello scoppio della guerra, qualcuno in quest'Aula continuava a difendere progetti come il Nord Stream 2 e sull'Eastmed invece non si diceva nulla. Progetto quello dell'Eastmed che magari rilanceremo presto, ma che impiegherà molto tempo a diventare attivo. 
Abbiamo alcuni elementi che sono sorti in queste settimane: il problema dello stoccaggio delle risorse energetiche in vista del prossimo inverno; la questione del pagamento con i rubli o con l'euro, per cui le imprese hanno bisogno di chiarimenti. Quindi sarebbe importante che la Commissione europea dia elementi di chiarezza anche su questo aspetto che sta creando tensioni, tensioni che sono anche sui mercati. L'inflazione, il potere d'acquisto delle famiglie è stato già citato anche dai miei colleghi, perché in fondo poi quello che è in gioco è la competitività del nostro sistema. 
L'agroalimentare sta subendo già le conseguenze e il lavoro e il nostro tessuto sociale rischia di pagare molto caro. Poi magari le conseguenze non le dovremo gestire noi, ma i nostri colleghi deputati a livello nazionale e regionale. Però quello sarà un elemento importantissimo perché – aggiungo quello che è stato detto anche da altri miei colleghi – non dobbiamo però commettere l'errore con il patto di stabilità di tornare a norme sbagliate che hanno fatto sì che l'Europa fosse il continente cresciuto meno negli ultimi vent'anni e con il ""Fit for 55"" aggiungere costi a imprese. Costi che vengono da norme studiate addirittura per un'Europa pre-pandemia, figuriamoci per un'Europa come quella di oggi che vive una guerra drammatica alle sue porte. Grazie e speriamo di poter porre qualche correttiva.
"
Marco CAMPOMENOSI,2022-04-05,IT,Outcome of the EU-China Summit (1 April 2022) (debate),https://www.europarl.europa.eu/doceo/document/CRE-9-2022-04-05-INT-2-376-0000_IT.html,"  Marco Campomenosi,  a nome del gruppo ID. – Signora Presidente, signor Alto rappresentante, onorevoli colleghi, io non credo che il summit sia stata un'occasione persa perché, certo, il silenzio cinese ci delude, ma ci conferma che quello è un Paese che vive delle ambiguità profonde e che non vuole utilizzare la sua potenziale influenza per risolvere, o aiutarci a risolvere, un problema gravissimo, l'aggressione della Russia di Putin all'Ucraina.
E noi dobbiamo prendere delle decisioni in questi mesi che sono importantissime per il nostro futuro. Parliamo tanto giustamente di autonomia strategica, parliamo tanto giustamente della necessità, finalmente, di svincolarsi dalla dipendenza dalla Russia, ma con proposte legislative che io in parte critico, che vorrei modificare in altro senso; sappiamo bene quanto ci sia anche una dipendenza dalla Cina, che non è solo sul manifatturiero ma che entra anche in tutto il pacchetto ""Pronti per il 55%"", perché abbiamo bisogno di reciprocità, lo ha detto anche lei, ma perché non dobbiamo neanche prendere decisioni politiche e geostrategiche facendo una scelta fra diverse dittature: il tema dello Xinjiang, la repressione sanguinaria delle proteste a Hong Kong, la continua violazione e minaccia nei confronti di Taiwan.
Ecco, io non credo che la Cina sia affidabile: credo che la Cina voglia lavorare per dividerci, per dividere anche il fronte occidentale; credo che quello che sta facendo la Cina in Africa sia gravissimo e credo che noi siamo stati troppo spesso timidi, rispetto alla proposta a cui stiamo lavorando in Parlamento sulle acquisizioni ostili, su catene del valore che vanno modificate e rese meno problematiche. E magari dobbiamo ricordarci anche di chiedere che cosa è successo a Wuhan poco più di due anni fa.
Quindi, io spero che questi mesi drammatici non ci spingano a fare delle scelte che diano alla Cina un ulteriore vantaggio competitivo. In questo senso la Commissione europea deve sapere che c'è una grande unità nel Parlamento europeo e che possiamo lavorare tutti insieme in questo senso.
"
Marco CAMPOMENOSI,2022-02-16,IT,Harmonised EU approach to travel measures (debate),https://www.europarl.europa.eu/doceo/document/CRE-9-2022-02-16-INT-3-329-0000_IT.html,"  Marco Campomenosi,  a nome del gruppo ID. – Signor Presidente, onorevoli colleghi, ringrazio il Commissario per essere qui stasera, magari questo dibattito meritava un momento di maggiore affluenza ma non è stato possibile evidentemente.
Lei è un uomo politico di grande esperienza di governo e ha visto quanto è accaduto quest'anno. Io faccio parte di un partito che ha deciso di non dire solo no, no, no, come poteva benissimo scegliere di fare. Abbiamo fatto una scelta, nel mio paese, di far parte di un governo in un momento così difficile, che ha dovuto prendere anche decisioni importanti, gravi e a volte conflittuali, o che non ci hanno accontentato e magari non hanno del tutto rispettato le mie idee.
Ma, senza scomodare Voltaire, quello che è accaduto quest'anno è nato da un'esigenza molto concreta: avevamo la necessità di uno strumento standard a seguito di certe misure introdotte all'improvviso da alcuni Stati membri, penso al Brennero in Austria quando le file di camion facevano sì che si dovesse rispondere a un documento in tedesco che certificasse la negatività di questi lavoratori, e quindi ci siamo assunti una responsabilità in tantissime forze politiche, quasi tutte qui, di adottare uno strumento che però, attenzione, conteneva al suo interno ben 15 riferimenti alla non discriminazione.
Io mi domando, visto che spesso si parla del fatto se prevalga o no il diritto dell'Unione europea rispetto a quello degli Stati nazionali, perché la Commissione europea si è trincerata dietro a un ""ah ma sì, ma poi gli Stati membri hanno preso altre strade"". Se quello strumento aveva una durata limitata al 30 giugno di quest'anno, è proprio perché si tratta di uno strumento straordinario, nato in un momento straordinario e che dobbiamo superare. Quindi io non sono d'accordo per il suo rinnovo.
La situazione è molto migliorata e questo non significa che dobbiamo interrompere la campagna vaccinale, questo ce lo dirà chi si occupa di questi aspetti, ma in alcuni paesi abbiamo avuto una vera e propria creazione di livelli di cittadinanza differenti. Chi ha compiuto scelte diverse dalla mia, perché deve avere di fatto un accesso ai diritti così limitato, in paesi come il mio, solo perché io ho tre vaccinazioni e loro no?
Se abbiamo una scadenza, ripeto, c'è un motivo. Io credo che possiamo superare questo strumento. Strumenti coercitivi, come hanno applicato gli Stati membri quest'anno, io credo in questa fase ci facciano perdere molto di più di quello che ci fa guadagnare uno strumento come avevamo ideato noi inizialmente.
"
Marco CAMPOMENOSI,2021-12-16,IT,Barriers to the free movement of goods (debate),https://www.europarl.europa.eu/doceo/document/CRE-9-2021-12-16-INT-4-154-0000_IT.html,"  Marco Campomenosi,  a nome del gruppo ID. – Signor Presidente, grazie Commissaria Vălean per essere qui, grazie anche ai colleghi per essere presenti su un tema che è molto delicato e importante, nonostante il fatto che in commissione mercato interno non si abbia avuto il coraggio di lasciare l'espressione diretta del perché siamo qui oggi nel testo che abbiamo approvato, abbiamo dovuto eliminare i riferimenti al Brennero e alle misure austriache.
Io ho tanti amici austriaci, ho un alleato storico per il mio partito nel mio gruppo politico, però, insomma, la Commissione europea qui deve intervenire, gli elementi ci sono tutti. E aggiungo che anche il governo italiano è un po' troppo timido e dovrebbe difendere un po' di più le proprie imprese, perché, ha detto bene la Commissaria Vălean, c'è un tema di proporzionalità e di non discriminazione nelle misure che devono essere poste in atto.
Abbiamo un progetto infrastrutturale alternativo che non richiede ancora molti anni dall'essere realizzato, ma non possiamo permetterci di penalizzare i traffici fra Italia e Germania e non solo, sono coinvolti altri paesi, fra realtà produttive che non sono solo mercati di destinazione, ma che sono anche mercati integrati tra di loro, perché insieme fanno sì che il valore aggiunto del produrre in Europa sia positivo.
Il problema è che, se non troviamo una soluzione per via delle timidezze del governo italiano oppure per via dell'inazione della Commissione europea, ci penserà la Corte di giustizia, come già fatto in passato, a dirvi che queste misure sono illegittime e quindi io consiglierei alla Commissione di avviare una procedura di infrazione, mi sembra più che legittimo. L'Austria darà le proprie ragioni e vedremo.
Ecco, perché vedere una Commissione europea molto attiva, per esempio, sulla Bolkestein nei confronti dell'Italia e inerme su una situazione ancora più grave come quella di cui parliamo oggi mi sembra abbastanza ipocrita.
"
Marco CAMPOMENOSI,2021-11-11,IT,The outcome of the EU-US Trade and Technology Council (TTC) (debate),https://www.europarl.europa.eu/doceo/document/CRE-9-2021-11-11-INT-2-014-0000_IT.html,"  Marco Campomenosi,  a nome del gruppo ID. – Signor Presidente, signori Vicepresidenti, onorevoli colleghi, anche io accolgo con favore il nuovo dialogo con gli Stati Uniti: cibersicurezza, digitale, gestione dei dati, le grandi sfide globali sono solo alcuni degli elementi importanti di cui discutere.
Ed è anche positivo il fatto che non stiamo parlando di un accordo commerciale di libero scambio, che su temi come l'agricoltura ci porterebbe lontano e ci porterebbe in conflitti difficilmente risolvibili, però abbiamo dei temi su cui è giusto riflettere.
Per esempio io ovviamente, come tutti, accolgo con favore le aperture americane sul tema dei dazi all'acciaio e all'alluminio, però in questo momento servono solo ad alcuni esportatori ma non faranno altro che aumentare la carenza di acciaio che c'è in questo momento per i nostri produttori in Europa, su cui secondo me avremo bisogno di intervenire ulteriormente.
E poi ci sono dei temi che riguardano la credibilità geopolitica di noi come istituzioni perché, da un lato, mi sembra – l'ho già detto altre volte – dobbiamo essere atlantisti sempre, anche quando governano i repubblicani, non solo quando governano i democratici.
E poi alcuni casi, come quello emerso da un'inchiesta giornalistica nei giorni scorsi che parla di motori tedeschi venduti alle navi da guerra cinesi, quando qua, anche in quest'Aula, ci sono dei deputati che sono stati sanzionati per le loro posizioni sulla Cina o altri che si sono recati a Taiwan pochi giorni fa.
Ecco, non vorrei che qualcuno confonda l'autonomia con l'irrilevanza, perché qui è in gioco la credibilità in un rapporto transatlantico che deve essere coerente in tutte le azioni che compiono l'Unione europea e gli Stati membri.
"
Marco CAMPOMENOSI,2021-10-19,IT,Commission Work Programme 2022 (debate),https://www.europarl.europa.eu/doceo/document/CRE-9-2021-10-19-INT-2-159-0000_IT.html,"  Marco Campomenosi,  a nome del gruppo ID. – Signora Presidente, signor Commissario Šefčovič, onorevoli colleghi, io questo tipo di dibattito l'ho seguito anche prima di essere un parlamentare europeo, nel ruolo che avevo precedentemente. 
Mi piacerebbe che fosse modificato anche il tipo di rapporto che ci porta a questo perché, è chiaro, il mese prossimo voteremo una risoluzione e avremo modo di analizzare meglio il lavoro che la Commissione europea pone davanti a sé.
Ma quello che mi preme sottolineare, prima delle cose di merito, è che i tempi stringono. Purtroppo la legislatura è già a metà praticamente e, a causa di una pandemia, a causa di tutto quello che è successo, siamo indietro. E questo non è colpa di nessuno, indubbiamente, ma il mio invito è a essere non troppo ambiziosi, perché sappiamo già e lo abbiamo già visto con la presentazione del pacchetto ""Fit for 55"" che in Consiglio, legittimamente e giustamente, ci sono preoccupazioni e più la Commissione presenta testi legislativi complessi e che fanno discutere, più i tempi si allungano.
Per questo io invito, anche sui temi green, a ricordare sempre il tema della competitività, cioè dell'impatto che queste misure devono avere per fare sì che poi non ci troviamo a inseguire o a lavorare su proposte un po' troppo lontane rispetto a quelle che sono le esigenze del mondo delle imprese e dei lavoratori.
Sulla difesa, secondo me, possiamo mantenere e migliorare le cose che ci sono adesso. Sulla politica commerciale dovremmo, secondo me, accelerare un po' e poi, sul patto di stabilità, superare definitivamente misure, cioè quelle dell'austerità, che si sono dimostrate inadeguate in un sistema privo di shock esterni, figuriamoci adesso che dobbiamo uscire da una pandemia che ha danneggiato tutti e che dobbiamo tornare a crescere e a produrre rapidamente.
"
Marco CAMPOMENOSI,2021-09-14,IT,Situation in Lebanon (debate),https://www.europarl.europa.eu/doceo/document/CRE-9-2021-09-14-INT-2-236-0000_IT.html,"  Marco Campomenosi (ID).   – Signora Presidente, onorevoli colleghi, ho ascoltato l'Alto rappresentante con attenzione e devo dire che non posso che condividere le sue parole, ma è chiaro che la situazione è sotto gli occhi di tutti, da tanti anni. 
Dall'omicidio di Hariri, probabilmente anche prima si poteva intervenire in quella che è una situazione di instabilità politica dovuta a una situazione che forse non esiste nel resto del mondo, a livello di complicazione religiosa, etnica o di appartenenza politica. Insomma non è semplice quel campo, e non lo è a maggior ragione per noi, che magari proprio come europei – non voglio dire solo come istituzioni europee – abbiamo una particolare a volte irrilevanza rispetto alle dinamiche mondiali. Forse è perché dobbiamo fare tutti di più e probabilmente, anzi assolutamente, mi ci metto anche io e la mia parte politica.
Lo hanno già detto, c'è una capacità incredibile delle popolazioni libanesi a resistere a una situazione incredibile. Aggiungo, rispetto a quello che ha detto Lei, le ingerenze esterne rendono tutto assolutamente più complesso: il ruolo di Hezbollah, i finanziamenti dall'Iran, la questione dei rifugiati in una quantità immensa che vengono accolti in un paese così debole e così in difficoltà.
Ecco, magari impariamo dai francesi tutti, quelli di governo e anche quelli di opposizione, che hanno un'attenzione storica e politica forte, perché non vorrei che l'attenzione degli altri Stati membri dell'Unione e delle istituzioni europee venga meno. Vediamo un po' quindi questo governo nuovo che lavoro può fare.
"
Marco CAMPOMENOSI,2021-09-14,IT,A new EU-China strategy (debate),https://www.europarl.europa.eu/doceo/document/CRE-9-2021-09-14-INT-2-311-0000_IT.html,"  Marco Campomenosi (ID).   – Signora Presidente, onorevoli colleghi, il fascicolo Cina lo conosciamo tutti, è molto complesso, e devo dire che la risoluzione, rispetto a un atteggiamento che il Parlamento aveva in passato un po' più timoroso, credo abbia come novità il fatto di essere più ambiziosa.
Sicuramente è merito della relatrice, di chi ha lavorato su questo fascicolo, ma anche perché la situazione è molto deteriorata: la situazione nel Mar Cinese meridionale; le provocazioni a Taiwan; le ingerenze in aree molto delicate, come l'Afghanistan; l'Africa che è depredata dalla Cina; i paesi che sono anche indebitati.
Poi nella commissione per il commercio internazionale (INTA) parliamo molto di alcuni aspetti: l'impatto che ha la Cina sul mercato delle materie prime, le restrizioni all'export, la ripartenza delle imprese europee a rischio a causa anche di alcune situazioni. Ecco, tutto questo però non vale più se nei confronti e sui temi dei diritti umani, Hong Kong ma non solo, non siamo abbastanza coraggiosi e forti, per farci rispettare oltre che per difendere cittadini inermi.
"
Marco CAMPOMENOSI,2021-07-08,IT,Sustained price increase of raw and construction materials in Europe (debate),https://www.europarl.europa.eu/doceo/document/CRE-9-2021-07-08-INT-4-055-0000_IT.html,"  Marco Campomenosi,  a nome del gruppo ID. – Signor Presidente, onorevoli colleghi, mi fa piacere avere la Commissaria McGuinness qui perché, essendo stata per lungo tempo parlamentare europeo, credo che più di altri commissari, e magari anche di chi segue principalmente il commercio internazionale, abbia una capacità di ascolto rispetto a richieste dei parlamentari europei. 
Finalmente stiamo parlando di un tema che già da qualche mese vede le nostre imprese e le imprese europee molto preoccupate. C'è un problema di prezzi, ma soprattutto di reperimento delle materie prime. Occorre fare una sintesi anche all'interno delle associazioni dei produttori che hanno un problema, un contrasto tra chi vuole la protezione, che io stesso e il mio partito abbiamo sempre sostenuto, ma bisogna trovare un equilibrio tra chi invece vuole risolvere un problema di reperimento delle materie prime che rischia di danneggiare la crescita, una crescita che è necessaria, per fare anche quelle cose che questo Parlamento e la Commissione europea vogliono, pensiamo solo ai progetti infrastrutturali che sono inseriti nei piani nazionali di crescita. 
Qui siamo di fronte a uno shock di sistema, che dimostra la fragilità della catena del valore a livello globale. Siamo di fronte a una situazione in cui Cina e Stati Uniti sono cresciuti e stanno crescendo e c'è un tema di crescita dei consumi da cui le nostre imprese rischiano di essere tagliate fuori. 
Per questa ragione, accelerare in questo momento su strumenti come il Carbon border Adjustment mechanism, che io stesso in linea di principio sostengo, rischia di essere controproducente. Stiamo assistendo a paesi – la Russia e la Cina – che stanno per tassare l'export di certe materie prime. Ora non dico che dovremmo arrivare a farlo anche noi, però questo è un tema. 
Insomma è in gioco la competitività del sistema imprenditoriale e produttivo di tutto un continente e non cogliere la ripresa adesso, a causa di una incapacità di agire rispetto a questi shock, credo che sarebbe molto grave. 
"
Marco CAMPOMENOSI,2021-07-08,IT,The case of Ahmadreza Djalali in Iran,https://www.europarl.europa.eu/doceo/document/CRE-9-2021-07-08-INT-4-080-0000_IT.html,"  Marco Campomenosi,  a nome del gruppo ID. – Signora Presidente, onorevoli colleghi, Commissaria, io sono membro della delegazione per i rapporti UE-Iran e, come molti dei miei colleghi, conosco bene questo caso, lo stiamo seguendo da molto tempo, però abbiamo difficoltà a portare dei risultati. 
Infatti il tema è che è in gioco anche la nostra credibilità. Occorre certo votare delle risoluzioni dure come quella che voteremo oggi, che condivido. Condivido nel suo passaggio essenziale, che è quello in cui si chiede un rilascio senza alcuna condizione, perché la vicenda è assurda. 
Ahmadreza Djalali non merita il trattamento, non lo merita nessun uomo, anche gli uomini che fossero colpevoli di nefandezze, e lui non lo merita perché dev'essere un uomo libero, arrestato, torturato, condannato a morte da quattro anni prosegue questo stillicidio.
In una situazione in cui però io vedo un'esitazione da parte delle istituzioni europee e dei governi, perché c'è anche una loro responsabilità, in un'escalation che vede secondo me un passaggio a un regime ancora più duro, perché il nuovo presidente Raisi è stato protagonista in prima linea di condanne a morte per oppositori nel cosiddetto death panel negli anni Ottanta. 
Insomma credo che, per le minoranze e per gli oppositori, la situazione sarà ancora più complicata. Chiedo che la Commissione europea si rapporti un po' di più con gli Stati Uniti su questa vicenda perché credo che sarà insieme a loro che dovremo trovare una soluzione, a partire da quell'accordo sul nucleare in cui io non credo e che credo sia difficilmente sostenibile ulteriormente. 
"
Marco CAMPOMENOSI,2021-07-08,IT,Decent working and employment conditions in the aviation sector - Impact of the COVID-19 crisis on aviation (debate),https://www.europarl.europa.eu/doceo/document/CRE-9-2021-07-08-INT-4-185-0000_IT.html,"  Marco Campomenosi,  a nome del gruppo ID. – Signor Presidente, onorevoli colleghi, Commissaria grazie per essere qui, certo insieme a noi, quando parliamo di queste cose sarebbe importante ci fosse anche la Commissaria alla Concorrenza, perché io sono assolutamente convinto che la crisi dell'aviazione non nasca con il Covid, che certo l'ha accentuata, ma non dipenda neanche da errori di management, che certo ci sono anche stati, ma è impossibile che troppi errori siano stati commessi e che il modello di business non sia redditizio per così tanti soggetti in un continente così ricco e importante. 
Quindi credo che, alla luce di tutto questo, dovremo anche prendere in considerazione la possibilità di modificare queste norme sulla concorrenza, che hanno creato una situazione per cui le compagnie aeree si trovano troppo spesso nella situazione per essere competitive di comprimere i diritti dei lavoratori o i diritti dei passeggeri, cosa che non possiamo accettare nell'uno e nell'altro caso. 
C'è un esempio nel mio paese, Air Italy, una società che è in liquidazione, una crisi che nasce da prima del Covid e abbiamo la necessità, con strumenti di diritto sociale, di introdurre e continuare a investire su ammortizzatori che servano per far sì che le professionalità, specialmente del personale di volo, siano garantite, expertise dato da brevetti, da licenze che devono essere rinnovati, perché altrimenti questi soggetti non potranno entrare più nel mondo del lavoro, magari anche su soggetti nuovi che si affacceranno sul mercato speriamo con prospettive di medio e lungo termine. 
Per questo però occorre che la Commissione europea agisca senza pregiudizi ideologici e senza furore ideologico, perché è chiaro che ci troviamo di fronte a un impatto sociale, ma dobbiamo anche preservare un patrimonio di professionalità che i lavoratori di tutta Europa hanno acquisito in questi anni e che deve essere preservato per renderci competitivi per il futuro. 
"
Marco CAMPOMENOSI,2021-07-06,IT,Situation in Nicaragua (debate),https://www.europarl.europa.eu/doceo/document/CRE-9-2021-07-06-INT-2-134-0000_IT.html,"  Marco Campomenosi,  a nome del gruppo ID. – Signora Presidente, onorevoli colleghi, Alto Rappresentante, io nelle scorse settimane ho firmato, sono uno dei parlamentari europei che ha firmato l'appello del collega López Gil a cui l'Alto Rappresentante ha risposto con una lettera importante, per cui dimostra un impegno. 
Ovviamente è un impegno che deve andare avanti, deve coinvolgere gli Stati membri, deve probabilmente andare verso sanzioni economiche, perché la situazione, lo hanno detto i miei colleghi, è molto grave e si è aggravata molto negli ultimi anni.
Quello che sta facendo il governo sandinista in Nicaragua non è accettabile. In più, c'è un livello di corruzione e di riciclaggio, una violazione continua dei diritti umani che è molto grave. Aggiungo un aspetto, che da italiano non mi può che vedere fiero, nel vedere gli altri gruppi politici aver sostenuto l'inserimento di un riferimento che dà l'idea di che cos'è il regime sandinista. 
Alessio Casimirri è un cittadino italiano condannato a sei ergastoli, protetto dal governo di Ortega. Faceva parte del commando di fuoco che rapì e poi uccise il commando delle Brigate Rosse che uccise Aldo Moro, Presidente del Consiglio italiano, già Presidente del Consiglio europeo. Ecco quello fu forse uno degli attentati più duri alla democrazia del mio paese e da italiano ci tengo a ricordare che dobbiamo alla memoria di uomini come Aldo Moro un impegno ancora più forte. 
Ovviamente oggi la nostra lotta deve essere anche quella per i diritti degli oppositori del regime nicaraguense. Insomma, noi ci siamo, il mio partito c'è e se l'Europa e i governi europei vogliono fare qualcosa, il nostro supporto ce l'avranno. 
"
Marco CAMPOMENOSI,2021-05-20,IT,"Data Protection Commissioner v Facebook Ireland Limited, Maximillian Schrems (""Schrems II"") - Case C-311/18 - The adequate protection of personal data by the United Kingdom (debate)",https://www.europarl.europa.eu/doceo/document/CRE-9-2021-05-20-INT-4-015-0000_IT.html,"  Marco Campomenosi,  a nome del gruppo ID. – Signor Presidente, signora Segretaria di Stato, signor Commissario, onorevoli colleghi, la mia premessa è che le preoccupazioni espresse nelle risoluzioni che voteremo oggi sono anche le mie, assolutamente.
Abbiamo deciso di dotarci di standard molto elevati, con un sistema di regole complesso ma a tutela degli utenti e dei cittadini, in questo caso della rete, però non mi sento del tutto convinto nel puntare il dito solo nei confronti di paesi terzi come la Gran Bretagna e gli Stati Uniti, quando vedo che abbiamo delle difficolta estreme nell'applicare i principi del regolamento sulla protezione dei dati anche all'interno dell'Unione europea, perché casualmente, probabilmente attratte dalla cultura gaelica e da un'isola stupenda, i giganti del web hanno scelto di avere sede in Europea in Irlanda.
L'Autorità per la protezione dei dati irlandese, però, che cosa sta facendo? Risponde e porta a termine solo 7 ricorsi sui 10 000 che i cittadini di tutta Europa hanno presentato. Allora un esempio positivo è avvenuto proprio nel mio paese, dove il Garante per la privacy italiano ha utilizzato l'articolo 66 del GDPR, quello per le procedure di circostanza eccezionale, e ha fatto applicare una norma per cui abbiamo un social network cinese che stipulava contratti con ragazzini minori di tredici anni e la situazione è stata risolta in maniera efficiente. Anche la Germania sta seguendo questo esempio.
Quello che mi preoccupa quindi, e sarebbe un peccato non approfittare di questo dibattito per parlarne – l'ho chiesto anche in un'interrogazione fatta pochi giorni fa – è di implementare anche all'interno dell'Unione europea l'applicazione delle regole, perché se i cittadini fanno ricorso ma questi ricorsi non vengano portati avanti, è inutile che ci dotiamo di standard così elevati.
"
Marco CAMPOMENOSI,2021-05-19,IT,"Meeting the Global COVID-19 challenge: effects of waiver of the WTO TRIPS agreement on COVID-19 vaccines, treatment, equipment and increasing production and manufacturing capacity in developing countries (debate)",https://www.europarl.europa.eu/doceo/document/CRE-9-2021-05-19-INT-3-021-0000_IT.html,"  Marco Campomenosi (ID).   – Signora Presidente, signor Commissario, onorevoli colleghi, la premessa da parte mia è che anche io sono d'accordo ad avere una deroga agli accordi TRIPs/OMC e quindi una liberalizzazione temporanea di questi brevetti, che è un tema che poi riguarda anche le licenze.
Benissimo: abbiamo impiegato ingenti finanziamenti pubblici per arrivare a questi risultati e i guadagni sono stati fatti dalle case farmaceutiche quindi, viste le circostanze, si può benissimo andare a percorrere strade nuove.
È chiaro che però non dobbiamo prendere in giro le persone: la capacità produttiva non si può improvvisare e il costo dei brevetti è solamente uno degli aspetti complessi per arrivare alla produzione di un vaccino. Però qua una cosa giusta per me è giusta e si può percorrere.
Abbiamo diversi momenti a livello internazionale: il G20 sulla sanità che si terrà a Roma proprio venerdì; l'Assemblea mondiale sulla sanità e poi, in sede di Organizzazione mondiale del commercio, proprio la riunione a inizio giugno su questi accordi su cui si può introdurre una deroga.
Ecco, l'hanno detto anche dei miei colleghi, vi sono restrizioni all'export che creano problemi, dei blocchi geopolitici che stanno pure creando delle problematiche e poi, però, permettetemi di aggiungere alcune responsabilità: le responsabilità dell'Unione europea che, prima di questa crisi, e Lei, Commissario, lo sa bene, chiedeva agli Stati membri di tagliare pesantemente le spese nella sanità, e la responsabilità di questa Unione europea che ha stipulato contratti su cui da gennaio chiediamo chiarimenti e su cui non abbiamo risposte.
Ecco, spero che questi momenti internazionali di confronto siano anche l'occasione per chiarire e chiedere a qualcuno che cosa è successo a Wuhan e spero anche che sull'Africa vi sia meno ipocrisia, perché oggi qualcuno dice che vuole fare questo per dare la possibilità ai cittadini africani di vaccinarsi: io però vedo Atene, Roma e Madrid lasciate sole quando i cittadini africani cercano la soluzione ai loro problemi migrando clandestinamente in Europa. Ecco, partiamo da una strategia sull'Africa che sia seria e concreta.
"
Marco CAMPOMENOSI,2021-04-28,IT,Chinese countersanctions on EU entities and MEPs and MPs (debate),https://www.europarl.europa.eu/doceo/document/CRE-9-2021-04-28-INT-3-223-0000_IT.html,"  Marco Campomenosi,  a nome del gruppo ID. – Signora Presidente, Commissaria, onorevoli colleghi, ovviamente il Consiglio ha tutto il mio supporto e il supporto del mio partito politico, perché quello che sta facendo la Cina nella regione dello Xinjiang è inaccettabile e purtroppo non è la sola violazione dei diritti umani o della pacifica convivenza in un'area del mondo complessa a cui abbiamo assistito in questi ultimi anni.
Abbiamo però la necessità di non doverci sorprendere rispetto a una reazione cinese che è stata assolutamente fuori luogo ed esagerata, così come a mio avviso fuori luogo è stato il concludere da parte della Commissione europea il negoziato con la controparte cinese fra Natale e Capodanno, in una situazione che era già tesa per ben altri temi e, passate le sanzioni, prima le nostre e poi quelle cinesi, addirittura andare a rassicurare da parte di Berlino, rassicurare Pechino del buon esito di un negoziato commerciale che dovrà vederci nei prossimi mesi con un voto, che spero sarà negativo da parte di questo Parlamento.
Ma qui quindi non stiamo solo parlando di un Occidente ingenuo ma di un Occidente che si gira dall'altra parte rispetto a una situazione che io anche in commissione Commercio internazionale ho denunciato. 
L'Australia ha un accordo commerciale di libero scambio con la Cina: l'Australia ha osato dire: ""Vorremmo un'inchiesta internazionale su quanto accaduto a Wuhan"". Bene, hanno subito una repressione commerciale incredibile. 
Ecco, noi andiamo a stipulare un accordo commerciale perché crediamo che poi le relazioni saranno migliori, perché crediamo che la Cina si impegnerà sul rispetto dei diritti umani?
Ecco io sono molto pessimista: le provocazioni su Taiwan, la repressione a Hong Kong. Secondo me questi sono anche segnali di forza della Cina e di pericolosità ma esprimono anche una debolezza. 
Concludo. Ricordiamoci: certo, nessuno vuole un fronte contro la Cina; è chiaro, siamo dipendenti per errori nostri dalla loro economia ma anche loro sono dipendenti dalle esportazioni verso l'Europa. Ricordiamoci sempre anche di questo.
"
Marco CAMPOMENOSI,2021-04-28,IT,EU-India relations (continuation of debate),https://www.europarl.europa.eu/doceo/document/CRE-9-2021-04-28-INT-3-305-0000_IT.html,"  Marco Campomenosi (ID).   – Signor Presidente, onorevoli colleghi, sicurezza, sostenibilità ambientale: l'India sta facendo tanti investimenti sulle energie rinnovabili. Sono solo alcuni dei temi su cui sarà importante discutere a Oporto in un vertice che viene in un momento importante. 
Viene in un momento importante perché ci sono tensioni nell'area dell'Indo-Pacifico. Ad esempio l'India, abbiamo parlato molto di quello che avviene all'interno del paese, che è un paese che ha anche dei vicini ingombranti. Le provocazioni cinesi sono molto forti. Il Pakistan, ricordiamo con che veemenza aveva esponenti politici che, guidati da una certa visione estremistica dal punto di vista religioso, attaccavano la Francia che proteggeva un certo sistema di valori.
Insomma, con l'India è importante stabilire rapporti che siano duraturi e che vedano una condivisione di valori ovviamente relativi, ovviamente tenendo conto anche di differenze enormi. 
Ho visto in alcune critiche che sono avvenute in questi giorni un atteggiamento strumentale e ovviamente dobbiamo essere tutti solidali con un paese che oggi vive un picco della pandemia. 
"
Marco CAMPOMENOSI,2021-04-27,IT,Saving the summer tourism season - EU support to the hospitality sector (debate),https://www.europarl.europa.eu/doceo/document/CRE-9-2021-04-27-INT-2-284-0000_IT.html,"  Marco Campomenosi,  a nome del gruppo ID. – Signora Presidente, onorevoli colleghi, grazie alla Segretaria di Stato, Zacarias, e grazie al Commissario Breton per essere qui. I temi sono tanti: alcune delle osservazioni del Commissario sulle difficoltà e i problemi che deve affrontare il mondo del turismo sono assolutamente le mie.
Abbiamo problemi anche relativi alla concorrenza sleale e mi riferisco, per esempio, alla posizione dominante di certe piattaforme online, che di fatto in alcuni settori, come quello, per esempio, alberghiero quasi impongono i prezzi e le condizioni per entrare in un mercato, oppure di categorie professionali regolati in alcuni Stati membri, come nel mio paese, le guide turistiche. Attenzione: nel mio paese, anche i cittadini non italiani possono diventare una guida turistica. Ecco, vedono la concorrenza sleale di un mondo senza regole che li mette in difficoltà e non perché non siano competitivi e bravi.
E qui vengo a un settore su cui, secondo me, abbiamo un retaggio di ipocrisia che viene da tanti anni e che riguarda la competitività e come direttive importanti per il mercato interno, come la direttiva servizi – nel mio paese chiamata ancora con il nome del Commissario che la propose per primo, Bolkestein – vadano a colpire e a dare incertezza a un settore come quello del turismo balneare italiano, composto da circa 30.000 microimprese e piccole imprese – quindi un settore differenziato – che gestiscono una risorsa che non è scarsa: una risorsa che può andare in concessione anche a un cittadino non italiano, una risorsa per la selezione della quale sono già in atto procedure trasparenti nell'ordinamento italiano, un settore che però è preoccupato per una procedura, a mio avviso, intempestiva aperta pochi mesi fa dalla Commissione. 
Ecco, io credo che il governo italiano ha tutti gli elementi di fatto e di diritto per chiarire il perché abbiamo un'attuale normativa italiana. Si possono fare progressi in ambo le direzioni ma credo che debbano essere fatti nell'interesse di operatori che chiedono solo di lavorare e maggiore certezza per poter fare investimenti nelle loro attività per il futuro.
"
Marco CAMPOMENOSI,2021-04-27,IT,"Programme for the internal market, competitiveness of enterprises, the area of plants, animals, food and feed and European statistics (Single Market Programme) 2021-2027 (debate)",https://www.europarl.europa.eu/doceo/document/CRE-9-2021-04-27-INT-2-347-0000_IT.html,"  Marco Campomenosi,  a nome del gruppo ID. – Signor Presidente, Commissario Breton, onorevoli colleghi, il mio partito inizialmente aveva qualche diffidenza su alcune parti di questo programma ma devo dire che, anche grazie al lavoro del relatore, anche noi convergeremo con la mia delegazione a favore di questo strumento, perché ci convincono alcune parti. 
La competitività, soprattutto per le piccole e medie imprese; avere circa un miliardo, praticamente, per quest'area è importantissimo, perché sappiamo quanto le piccole e medie imprese spesso abbiano difficoltà ad accedere ai fondi europei, spesso abbiamo difficoltà a sfruttare accordi commerciali che magari la Commissione europea stipula con i paesi terzi e quanto questa situazione di pandemia le abbia messe in crisi.
È chiaro che, perché questo funzioni, occorre anche una semplificazione delle procedure, perché è quello che principalmente ci chiedono le imprese quando le incontriamo nei nostri collegi elettorali. È importante la collaborazione con le autorità locali sulla vigilanza del mercato, perché, come è già stato detto, la salute e la sicurezza dei cittadini nella filiera alimentare, ma non solo, la sicurezza dei prodotti, anche online, sono tutti temi che ci devono impegnare e su cui credo che anche, a livello legislativo, dovremmo lavorare per far sì che questo programma possa funzionare bene.
"
Marco CAMPOMENOSI,2021-03-24,FR,Preparation of the European Council meeting of 25 and 26 March 2021 – Digital Green Certificate (debate),https://www.europarl.europa.eu/doceo/document/CRE-9-2021-03-24-INT-1-041-0000_FR.html,"  Nicolas Bay,  au nom du groupe ID. – Monsieur le Président, la prochaine réunion du Conseil abordera notamment les relations de l’Union européenne avec les États-Unis, puis avec la Russie, avec toutefois une légère différence de traitement puisque le président américain, Joe Biden, sera, lui, présent par visioconférence pour échanger directement avec les chefs d’État et de gouvernement européens.
On aurait aimé le même empressement il y a quatre ans pour dialoguer avec Donald Trump, mais il est vrai, et c’est navrant, que l’élection de Biden fut un soulagement pour les institutions européennes, tellement heureuses de pouvoir se placer à nouveau dans le sillage – et même, pourrait-on dire, sous la tutelle – de Washington.
Il est bien sûr légitime d’entretenir de bonnes relations avec les États-Unis, un pays ami, un allié et un partenaire de premier plan. Mais ils sont aussi nos compétiteurs. Ils sont nos rivaux sur le terrain économique et commercial, en particulier, et parfois leurs intérêts ou leurs choix s’opposent frontalement aux nôtres – comme on le voit avec leur alliance contre nature avec la Turquie ou encore leur position sur le nucléaire iranien.
Mais il y a fort à parier que les échanges avec Joe Biden porteront principalement – une fois encore, d’ailleurs – sur la Russie. Sans doute de nouvelles sanctions seront-elles évoquées au nom d’un droit-de-l’hommisme devenu fou qui est brandi également de manière quasi religieuse pour s’en prendre à certains pays d’Europe centrale.
La Russie est pourtant un partenaire naturel pour l’Europe, comme l’a récemment illustré la question du gazoduc Nord Stream 2. Il est compréhensible que l’histoire récente reste traumatique pour certains pays d’Europe de l’Est, mais la Russie d’aujourd’hui n’est pas l’URSS d’hier.
Il n’est pas question de se jeter dans les bras de Moscou pour passer d’une tutelle à une autre, mais de trouver un équilibre entre l’Ouest et l’Est. L’Europe peut et doit exister par elle-même et pour elle-même. Qu’il s’agisse d’économie, d’industrie, du numérique, de la santé ou encore du terrorisme, nous devons répondre par des coopérations et par des protections sans nous perdre dans un pseudo multilatéralisme qui rime bien souvent avec impuissance.
On reste, Monsieur Šefčovič, abasourdi en vous entendant déclarer hier , je cite: «Nous avons été ouverts et généreux. Maintenant, nous invitons nos partenaires à être aussi ouverts et transparents que nous.» Mais quelle naïveté confondante de la Commission! À laquelle s’ajoute, d’ailleurs, l’incompétence sur le fiasco des vaccins qui en a été la dernière démonstration. À l’évidence, les orientations politiques comme le mode de fonctionnement actuel de l’Union européenne ne sont pas à la hauteur des grands défis que nous devons relever collectivement. 
"
Marco CAMPOMENOSI,2021-01-21,IT,The crackdown on the democratic opposition in Hong Kong,https://www.europarl.europa.eu/doceo/document/CRE-9-2021-01-21-INT-4-089-0000_IT.html,"  Marco Campomenosi,  autore. – Signora Presidente, onorevoli colleghi, ringrazio la signora Commissaria Dalli per essere qui con noi oggi, perché la situazione a Hong Kong è molto grave.
Il concetto, che noi abbiamo a lungo difeso, di un paese e due sistemi è concretamente in pericolo: credo che su questo molti colleghi siano d'accordo con me e credo che tutte le risoluzioni presentate dai gruppi vadano nella stessa direzione. Avvocati, giornalisti, attivisti politici e giovani vengono privati della loro libertà soprattutto a seguito dell'entrata in vigore della legge sulla sicurezza nazionale che mette in pericolo l'autonomia di Hong Kong, che era difesa dall'accordo di uscita della Gran Bretagna stipulato fra Gran Bretagna e Cina.
Quindi invito alla collaborazione proprio con il Regno Unito e con l'Amministrazione americana che, immagino, seguirà un po' il passo sui rapporti con la Cina seguito dall'Amministrazione uscente.
E poi non posso che sottolineare, come membro della commissione per il commercio internazionale, il disagio che molti di noi hanno subito, anche molti governi, rispetto a un'accelerazione nella conclusione del negoziato sugli investimenti fra UE e Cina, che ci ha un po' sorpreso alla fine dell'anno. Non era probabilmente il momento giusto per concedere alla Cina un risultato di questo tipo.
Concludo con le parole di un missionario da quarant'anni in Cina, Franco Mella, che protesta da tempo di fronte alle carceri dove sono rinchiusi molti attivisti e che ci invita a non far perdere la speranza a queste persone.
"
Marco CAMPOMENOSI,2021-01-21,IT,"Human rights situation in Vietnam, in particular the case of human rights journalists Pham Chi Dung, Nguyen Tuong Thuy and Le Huu Minh Tuan",https://www.europarl.europa.eu/doceo/document/CRE-9-2021-01-21-INT-4-144-0000_IT.html,"  Marco Campomenosi,  autore. – Signor Presidente, onorevoli colleghi, ringrazio la Commissaria Delli.
L'area del sud-est asiatico ha delle tensioni geopolitiche forti, su cui probabilmente le nostre istituzioni dovrebbero concentrarsi. Le tensioni fra Cina e Vietnam, l'assestamento geopolitico di paesi come Laos e Cambogia, però, non giustificano cosa sta avvenendo all'interno del regime vietnamita, con arresti di giornalisti e blogger, un ruolo dei social media che, come abbiamo visto anche nel mondo occidentale, è molto problematico e forse in alcuni casi, su quanto avvenuto in Vietnam, è anche complice di una situazione che ovviamente riguarda la libertà di espressione.
Negli emendamenti del mio gruppo politico inseriamo dei riferimenti anche al problema importante della libertà religiosa, che vede una limitazione forte anche nei confronti dei cristiani, che non sono una minoranza molto piccola: rappresentano ben il 9 % circa degli abitanti del paese.
Quindi è chiaro che il nostro ruolo qui è molto in difficoltà: l'accordo commerciale che abbiamo raggiunto – che piace molto alle multinazionali, che cercano lavoratori a basso costo, e che penalizza gli agricoltori, per esempio, nel mio paese, quelli del riso – contiene delle clausole che il Vietnam, lo sapevamo, non applica sui diritti umani, per cui dovremmo renderci conto se non danneggia poi alla fine anche la nostra credibilità di istituzioni europee che lavorano su accordi che non vengono poi mai applicati.
"
Marco CAMPOMENOSI,2021-01-18,IT,Strengthening the single market: the future of free movement of services (debate),https://www.europarl.europa.eu/doceo/document/CRE-9-2021-01-18-INT-1-089-0000_IT.html,"  Marco Campomenosi,  a nome del gruppo ID. – Signora Presidente, onorevoli colleghi, signora Commissaria Gabriel, io credo che non facciamo un servizio al mercato interno dell'Unione se parliamo solo dei successi: dobbiamo anche esaminare i problemi che ci sono, che sono molto importanti ed evidenti, perché se gli obiettivi che si prefigge la Commissione europea, e che io condivido, sono quelli di creare crescita e occupazione, mi preoccupa che a dicembre, poche settimane fa, è stata avviata nei confronti dell'Italia una procedura di infrazione sull'applicazione della direttiva servizi.
È chiaro, in quel caso si tratta anche di una negligenza del governo italiano, che non ha difeso una normativa, quella introdotta nel 2018, e che meritava di proseguire in un dialogo con la Commissione europea, che era stato aperto, ma secondo me quello non è un esempio positivo: avviare una procedura oggi, in questa fase, con le aziende del settore turistico italiane colpite, come tutte le aziende europee, non è un segnale positivo. 
Ovviamente spero che il governo italiano si muova in questo senso, in un contesto in cui per esempio in Italia abbiamo un conflitto forte con la magistratura della mia regione, che scrive ai sindaci per non applicare una legge italiana.
Siamo di fronte a un fallimento o a un successo del mercato interno dell'Unione e del sistema di regole che ci siamo dati? Perché io, purtroppo, sull'applicazione della direttiva servizi in Italia vedo incertezza e paura per le imprese – spesso si tratta di piccole imprese, anche a gestione familiare – che non sanno se possono fare investimenti sul loro futuro. E il comparto del turismo, l'ha detto anche il Commissario Breton, è uno di quelli più colpiti dalla crisi attuale.
"
Marco CAMPOMENOSI,2020-12-18,IT,Future Relations between the EU and the UK (continuation of debate),https://www.europarl.europa.eu/doceo/document/CRE-9-2020-12-18-INT-5-025-0000_IT.html,"  Marco Campomenosi (ID).   – Signora Presidente, onorevoli colleghi, ringrazio il vicepresidente Šefčovič e il negoziatore Barnier, che ora ha dovuto lasciare la sala. 
Nelle mie precedenti esperienze ho imparato tante cose. Mio padre aveva un piccolo esercizio commerciale e ho imparato che il cliente aveva sempre ragione, che chi si recava da lui per acquistare delle cose non doveva essere trattato a schiaffi in faccia. È quello che in parte alcuni incendiari di quest'Aula vorrebbero e hanno fatto perdere molti mesi a un negoziato duro e complesso, ed essendo anche deputato della commissione commercio internazionale, so quanto siano complessi i negoziati commerciali. 
Oggi siamo al 18 dicembre e dobbiamo ringraziare soprattutto il fatto che la Gran Bretagna non sia riuscita a stringere un accordo commerciale con gli Stati Uniti. Avrebbe probabilmente sostituito alcune delle merci che normalmente arrivano dal nostro mercato unico verso di loro.
Qualcuno lo ha detto, c'è stata poca trasparenza. Alcuni gruppi politici sono totalmente esclusi dal flusso di informazioni. Questo è normale, lo so, avviene anche per altri negoziati commerciali, ma è uno dei problemi su cui, con gli amici della commissione commercio internazionale, sapete benissimo, abbiamo discusso ed è un problema che vale oggi e varrà anche per il futuro. 
Io non sono d'accordo con chi lamenta del livello degli standard della Gran Bretagna perché, se era un paese che era con noi fino all'altro giorno, lo stesso Parlamento europeo che dà l'ok ad accordi commerciali con realtà asiatiche che non rispettano standard ambientali, diritti dei lavoratori; non abbiamo sospeso la Turchia dall'unione doganale con l'Unione europea, voglio dire, sarebbe quanto meno ipocrita sollevare questi aspetti, in questa fase.
Quindi voltiamo pagina, pensiamo a imprese e lavoratori europei e cerchiamo di comprendere la lezione che è giunta dalla Brexit.
"
Marco CAMPOMENOSI,2020-12-17,IT,"Iran, in particular the case of 2012 Sakharov Prize laureate Nasrin Sotoudeh",https://www.europarl.europa.eu/doceo/document/CRE-9-2020-12-17-INT-4-131-0000_IT.html,"  Marco Campomenosi,  a nome del gruppo ID. – Signora Presidente, onorevoli colleghi, Commissione europea, il testo che affrontiamo oggi è assolutamente condiviso da tutti. Non è la prima volta che ci troviamo a redigere e votare risoluzioni contro regimi sanguinari, contro chi reprime la libertà di giornalisti, avvocati, uomini e donne che si battono per la libertà. 
E io mi domando e vi domando, riflettiamo insieme se noi avremmo avuto il coraggio di questi uomini e di queste donne. Io vengo da una famiglia che ha combattuto il fascismo e mi immedesimo in chi combatte e ha combattuto in passato per la libertà. Oggi l'attualità è talmente rapida che avevamo già stabilito di lavorare sul caso di Nasrin Sotoudeh – che ovviamente speriamo sia presto liberata – ma dobbiamo affrontare anche la vicenda di Ruhollah Zam, il giornalista che è stato ucciso, la vicenda del dottor Djalali che attende una condanna a morte, che speriamo non avvenga.
Il caso di Nasrin Sotoudeh somiglia molto a quello di Nasibe Semsai, una donna arrestata in Turchia poche settimane fa, o di Fariba Adelkhah. Donne e uomini che hanno un coraggio che spesso manca anche a noi. Quindi, domandiamoci anche questo, anche per non rendere inutile un dibattito e una risoluzione che spero siano importanti e magari aiutarci – ne parlavamo con l'Alto rappresentante, qualche settimana fa – per capire cosa fare di questo accordo sul nucleare, cosa fare delle relazioni con gli Stati Uniti, che a mio avviso, non cambieranno tantissimo nella loro opposizione al regime iraniano, perché se il fronte occidentale è diviso, rischiamo di non essere efficaci nella lotta contro un regime che va combattuto e possibilmente abbattuto.
"
Marco CAMPOMENOSI,2020-10-07,IT,Situation in Iran (debate),https://www.europarl.europa.eu/doceo/document/CRE-9-2020-10-07-INT-3-144-0000_IT.html,"  Marco Campomenosi (ID).   – Signora Presidente, onorevoli colleghi, signor Alto rappresentante, lo hanno detto molti dei miei colleghi: tortura per ottenere false confessioni, arresti di massa, i diritti degli oppositori e delle donne calpestati da un regime che ha per nemici i suoi stessi cittadini, per non parlare delle minoranze e dello stato di Israele.
Una gestione della COVID drammatica, soprattutto per le minoranze, e un quadro economico, come ha ricordato l'Alto rappresentante, nefasto. Eppure il denaro per finanziare milizie in Siria, in Iraq, Hezbollah e Hamas, non manca.
La gravità di quello che ci dice l'Amministrazione americana deve essere portata alla massima attenzione a Bruxelles, perché anche io e molti avevamo accolto l'accordo sul nucleare in maniera molto positiva. Ma ritenerlo oggi ancora attuabile, secondo me, è un errore e forse un'ingenuità.
Per la stessa ragione credo che non debbano essere sottovalutate le intese fra Israele e alcuni stati sunniti. Insomma, qualcosa in quell'area stia cambiando e sicuramente dobbiamo sostenere la possibilità che vi sia un cambio di regime in uno Stato che, lo abbiamo nominato tutti, non permette a persone come Navid Afkari di difendersi liberamente. Oggi lui non può essere tra noi perché è stato impiccato: eppure probabilmente aveva ragione a protestare contro quel regime.
"
Marco CAMPOMENOSI,2020-09-16,IT,State of the Union (topical debate) (debate),https://www.europarl.europa.eu/doceo/document/CRE-9-2020-09-16-INT-3-029-0000_IT.html,"  Marco Campomenosi (ID).   – Signor Presidente, onorevoli colleghi, ringrazio la Presidente von der Leyen, anche se mi è spiaciuto molto che se la sia presa con l'unica opposizione vera che siede in questo Parlamento. Mi è spiaciuto molto non ascoltare autocritica rispetto agli errori fatti su politiche economiche e commerciali dalla Commissione europea negli anni scorsi, e mi è spiaciuto molto vedere un disallineamento rispetto alla propaganda che il governo italiano in questo momento sta facendo sul Fondo per la ripresa, un governo italiano che non riuscirà a fare tutto quello che sta promettendo ai propri cittadini. 
Io credo che, alla luce di tutto questo, si possa dire che stiate sottovalutando la crisi che stiamo vivendo e che vivremo nei prossimi mesi, che stiate sottovalutando quello che ci dicono gli Stati Uniti rispetto alla Cina. È clamoroso come, per esempio, non abbiate citato sul panorama geopolitico internazionale gli accordi che Israele, grazie all'amministrazione entrante, sta stringendo con alcuni paesi arabi ed è clamoroso come su Cina e Turchia il coraggio, purtroppo, manchi ancora.
Vede, la mia famiglia viene dalla lotta al fascismo, quindi delle sue minacce io non ho alcuna paura. Quando nel 1943 mio nonno ha fatto cadere la statua di Mussolini dalla sede del Comune di Santo Stefano d'Aveto, si figuri, se sapeva a cosa poteva andare incontro! E invece rispondo anche al collega Weber, che ha citato il leader del mio partito: sì, Matteo Salvini, un vero patriota italiano. È un patriota italiano che ha difeso i confini dell'Europa e che il prossimo 3 ottobre a Catania andrà di fronte a un tribunale. 
Se questa è la vostra idea di democrazia, io preferisco subire i vostri attacchi e state tranquilli che le risposte le troverete sempre da me e soprattutto dai cittadini che sono dietro di noi.
"
Marco CAMPOMENOSI,2020-07-23,IT,Conclusions of the extraordinary European Council meeting of 17-21 July 2020 (continuation of debate),https://www.europarl.europa.eu/doceo/document/CRE-9-2020-07-23-INT-1-039-0000_IT.html,"  Marco Campomenosi (ID).   – Signora Presidente, onorevoli colleghi, ringrazio il Presidente Michel e la Presidente von der Leyen per essere qui oggi.
Questa discussione è molto importante ma senza una premessa rischia di perdere senso: in questi vent'anni le istituzioni europee hanno introdotto un sistema di regole complesso, incomprensibile per i nostri cittadini, un sistema di regole che ha contribuito affinché l'Europa fosse, anche prima dell'emergenza COVID, anzi soprattutto in quel momento, l'area del mondo che cresceva meno di tutte. Non avere un momento di autocritica su questo secondo me è un problema grave.
Poi è chiaro che, come molti hanno detto, l'accordo raggiunto al Consiglio europeo è macroeconomicamente rilevante, lo sappiamo tutti. Persino i benefici presunti per il mio paese sono ancora non del tutto determinabili: non sappiamo ancora con quali risorse finanzieremo questi interventi e alcune delle ipotesi ci preoccupano, perché rischiano di penalizzare alcuni settori produttivi ancora importanti e che necessitano invece di sostegno.
Al contrario, sappiamo già quali sono le raccomandazioni che la Commissione europea farà al mio paese: chiederà di tagliare le pensioni, la sanità e i servizi sociali. Non vorrei che fra qualche anno ci trovassimo qui a commentare che con i tagli alle pensioni in Italia abbiamo finanziato la produzione in Cina di monopattini elettrici.
Non vorrei che questo velo di ipocrisia, che da Maastricht a Lisbona giunge fino a oggi, non sia finalmente levato, perché il rischio è di dare l'impressione ai cittadini che la crisi e la sua gravità non siano state comprese e che soluzioni come queste siano solo una panacea inutile a risolvere i problemi.
"
Marco CAMPOMENOSI,2020-06-19,IT,Land grabbing and deforestation in the Amazonas (debate),https://www.europarl.europa.eu/doceo/document/CRE-9-2020-06-19-INT-3-025-0000_IT.html,"  Marco Campomenosi (ID).   – Signora Presidente, onorevoli colleghi, come tutti voi, io questa sera tornerò nella mia città. Domani incontrerò dei sindaci, degli imprenditori, degli artigiani e dei lavoratori. Alcuni mi chiederanno: Marco di cosa avete parlato ieri a Bruxelles? Avete parlato di come aiutare le nostre imprese, di come uscire da una crisi che sarà devastante? No, risponderò che abbiamo dedicato l'intera mattina a parlare dell'Amazzonia. Ma avete parlato di land grabbing, di Cina? No, no, abbiamo parlato di Bolsonaro.
Ovviamente questo Parlamento dedica molto tempo a concentrarsi nella critica nei confronti dei leader conservatori in tutto il mondo. Abbiamo visto l'atteggiamento che quest'Aula ha avuto nei confronti di Trump negli ultimi anni e l'atteggiamento che ha verso governi legittimi all'interno della stessa Unione europea, parlo della Polonia e dell'Ungheria. Abbiamo visto oggi i riferimenti a Bolsonaro come se i problemi dell'Amazzonia nascano con questo governo, governo che fra l'altro avuto grosse difficoltà e problemi nella gestione, come tutti noi, dell'emergenza coronavirus. 
L'atteggiamento neocoloniale traspare evidentemente. Ma come, ci pensiamo noi. Noi europei che facciamo accordi commerciali con il Vietnam, che ha standard ambientali ben più bassi di quelli dei paesi sudamericani. Attenzione il mio gruppo, il mio partito è critico e severo anche dell'accordo commerciale con il Mercosur, che per fortuna salterà per il volere dei sudamericani e che non ha alcun senso e che rappresenta un modello commerciale che è superato. Purtroppo il Commissario Hogan ci dice che no, loro andranno avanti dritti, come se nulla se nulla fosse successo. Ebbene, l'ipocrisia quindi da parte nostra, che delegittima anche questo Parlamento, ed è un peccato perché io sono opposizione, io qui devo recitare la parte del cattivo, ma questo atteggiamento penalizza tutti e i cittadini ci chiedono un'attenzione diversa e maggiore grazie. 
"
Marco CAMPOMENOSI,2020-06-17,IT,Tourism and transport in 2020 and beyond (debate),https://www.europarl.europa.eu/doceo/document/CRE-9-2020-06-17-INT-1-220-0000_IT.html,"  Marco Campomenosi (ID).   – Signor Presidente, onorevoli colleghi, grazie signora Commissaria Vălean per essere qua, le occasioni di confronto con lei e con il suo collega Breton sono diverse e abbiamo già avuto modo di parlare di che cos'è l'impatto sul turismo e sul trasporto di questa crisi e di quanto sia ampio.
Io interverrò questa sera soprattutto sul tema del turismo proprio perché, l'hanno detto i miei colleghi, è un settore importantissimo. Solo nel mio paese, l'Italia, esso rappresenta il 13 % del prodotto interno lordo. Si è parlato molto di come intervenire a livello economico. In verità si potrebbe anche intervenire a costo zero, semplificando a livello normativo attraverso il potere legislativo che, a Bruxelles, la Commissione ha.
Mi riferisco, per esempio, alla direttiva servizi, ne abbiamo parlato anche con il Commissario Breton. Si può intervenire sul campo di applicazione. Da anni gli investimenti per il settore balneare in Italia sono bloccati proprio per il rischio e le problematiche che possono derivare dall'applicazione di una direttiva che data 2006 e oggi siamo nel 2020. Si può intervenire per escludere quel settore.
"
Marco CAMPOMENOSI,2020-04-16,IT,EU coordinated action to combat the COVID-19 pandemic and its consequences (continuation of debate),https://www.europarl.europa.eu/doceo/document/CRE-9-2020-04-16-INT-1-041-0000_IT.html,"  Marco Campomenosi,  a nome del gruppo ID. – Signor Presidente, onorevoli colleghi, Presidente von der Leyen, Presidente Michel, grazie per la vostra presenza. Spero che sia l'ultima riunione in cui i nostri colleghi non possono raggiungere Bruxelles, perché è importante, così come chiediamo che i parlamenti nazionali e regionali lavorino, che anche a Bruxelles si possa svolgere un'attività piena, perché è quello che chiedono i nostri cittadini.
Io provengo dalla Liguria, dal Nord-Ovest dell'Italia. La Lombardia è una regione vicina alla mia città, ciascuno nella mia regione è a conoscenza di amici, parenti, che o sono in una situazione di grave sofferenza o sono scomparsi. 
Quello che forse alcuni non sanno e non hanno capito è quella che è la frustrazione di chi sta affrontando da solo questa emergenza, o perché è da solo a vivere la situazione di quarantena, o perché da solo, senza il conforto dei suoi cari, si è trovato ad affrontare un ricovero ospedaliero, cari e parenti che magari non possono poi neanche celebrare il funerale. 
Ovviamente il dramma non è solo quello sanitario, è un dramma economico, è un dramma delle aziende, dei lavoratori autonomi e dei lavoratori che vogliono tornare a produrre e per questo sarà necessario stabilire delle procedure standard e omogenee, in modo tale che il sistema produttivo possa tornare in sicurezza, e soprattutto nella sicurezza dei lavoratori, possa tornare presto ad essere operativo al cento per cento.
Il problema è che, se in parte usciremo rapidamente da questa situazione, sarà grazie a un sistema di regole che esistevano a livello europeo e a cui dobbiamo per forza derogare ed è importantissimo che si capisca e si faccia un esame di coscienza circa il fatto che questo sistema di regole è quello che ha fatto sì che l'Europa negli ultimi anni fosse il continente dove c'era meno crescita in tutto il mondo. 
Era ovvio, che alla prima causa esogena, come quella che stiamo vivendo – ma poteva essere una guerra, una crisi commerciale forte, una bolla speculativa, come quella di qualche anno fa – era ovvio che il sistema avrebbe avuto difficoltà estreme. Quindi un errore che non bisogna commettere è, passata l'emergenza sanitaria, ripristinare quel sistema di regole che hanno fallito come se niente fosse. 
Perché poi parliamo di un'Unione europea che fino all'altro giorno favoriva una delocalizzazione attraverso accordi commerciali che oggi ci fanno capire che non siamo, non eravamo più in grado di produrre certe cose. Vedo alcuni Presidenti, persino quello francese che dicono: no, dobbiamo tornare ad avere un'autonomia produttiva, non solo nel settore sanitario, pensiamo al settore agricolo e a molti altri. 
La ricerca: pochi giorni fa il presidente del Consiglio europeo della ricerca si è dimesso, denunciando l'impossibilità di lavorare in questo settore a livello europeo. Si fa tanto uso della parola verità, si cerca di dare una prospettiva europea, analizzando un punto di vista che, secondo me, è quasi sempre e solo quello di una comunicazione atta a difendere la Commissione europea in sé, perché questa Commissione europea è vittima di se stessa, della comunicazione che ha dato in questi anni, vendendosi ai cittadini come un sistema con un bilancio che, certo, potrà essere utile, ci lavoreremo, ma potrà spostare pochissime risorse. 
Quello che serve innanzitutto è che gli Stati siano liberi di poter fare le loro politiche. Abbiamo una BCE che ha un sistema di regole che non funziona, che non è quello della Federal Reserve o della Bank of England, di questo pagheremo sicuramente le conseguenze. 
Per non parlare del fatto che fra poco si svolgerà un Consiglio europeo importantissimo, in cui il Presidente del Consiglio italiano andrà senza un mandato del parlamento italiano, vittima anch'esso di una divisione e di un dibattito, quello sul MES, sul meccanismo di stabilità, che ha raggiunto un livello molto grave. 
Io sono sicuro che l'Italia ce la farà. Non sono certo che l'Unione europea riuscirà a superare questa crisi. L'Europa e gli Stati membri e l'Italia ce la faranno. Ma l'Unione Europea non credo. 
"
Marco CAMPOMENOSI,2020-03-26,IT,European coordinated response to the COVID-19 outbreak (debate),https://www.europarl.europa.eu/doceo/document/CRE-9-2020-03-26-INT-1-048-0000_IT.html,"  Marco Campomenosi (ID).   – Signor Presidente, onorevoli colleghi, devo cominciare con una sua citazione. Lei a luglio disse: ""È un virus da tenere a bada"" e si riferiva a noi, al mio partito, al mio gruppo politico. Ecco, forse nell'entusiasmo del suo nuovo ruolo, si poteva permettere di scherzare sul tema relativo ai problemi che può causare un virus. 
Ma perché cito questa sua frase? Non per attaccarla ma per farle capire quanto, in un processo come quello che sta accadendo in queste settimane, sia importantissimo accettare il contributo di tutti. Noi è da diversi mesi che segnaliamo, come italiani, la gravità della situazione in corso. Molti minimizzavano. Io rappresento un partito che è all'opposizione qui e a Roma ma che è invece al governo proprio in quelle regioni che per prime in Europa hanno subito questo attacco. Quindi io conosco benissimo la situazione di persone, anche a me vicine, che sono in una situazione grave in ospedale. 
Oggi in Spagna, in Francia vediamo una situazione simile. Le misure che l'Italia ha adottato, coinvolgendo maggioranza e opposizione in un dibattito spesso aspro e duro, dovrebbero essere le stesse. Ecco, il metodo del coinvolgimento delle opposizioni deve estendersi anche a livello di Bruxelles, perché comunque io non parlo soltanto a nome mio e del mio gruppo, ma parlo anche a nome di rappresentanti che, nelle istituzioni locali, ci rappresentano. Quindi quando avevamo delle proposte per migliorare i testi di oggi – sì, le abbiamo ridotte al minimo alla fine – tali proposte servivano proprio perché si potesse giungere a una soluzione più chiara e completa di questi problemi.
So che la Commissione europea ha offerto un'interpretazione più flessibile possibile; so che alle regioni del Nord Italia che hanno chiesto un intervento più incisivo sono state date rassicurazioni. Ma qui – e torno al tema politico – il problema è quello di regole che erano alla base della vostra costruzione europea e che stanno venendo meno una ad una: Schengen, Patto di stabilità, normative sugli aiuti di Stato. Ed è la stessa globalizzazione ad essere in crisi oggi. Oggi scopriamo che non sappiamo e non possiamo più produrre certi beni che sono essenziali per la nostra salute.
Quindi quello che sta avvenendo in Italia è grandissimo: ci sono imprese che stanno convertendo la loro produzione per poter approvvigionare i nostri ospedali. Ci sono Paesi che sono nemici della nostra Istituzione – Russia, Cina, Cuba, Stati Uniti – che stanno aiutando l'Italia. Se arriverà anche una risposta dall'Europa, ben venga! Ma certe condizionalità previste dal MES non hanno alcun senso e significano che non ci si rende conto del fatto che l'Italia, quando c'è stato bisogno di aiutare gli altri Paesi, ha versato 60 miliardi nei vari anni. Quello che abbiamo ottenuto in cambio dalla Commissione fra il 2011 e il 2018 sono 63 richieste agli Stati membri di tagliare la sanità e di privatizzarla. 
Ecco, è il momento di cambiare tutto questo.
"
Marco CAMPOMENOSI,2020-02-11,IT,Proposed mandate for negotiations for a new partnership with the United Kingdom of Great Britain and Northern Ireland (debate),https://www.europarl.europa.eu/doceo/document/CRE-9-2020-02-11-INT-2-027-0000_IT.html,"  Marco Campomenosi (ID).   – Signora Presidente, onorevoli colleghi, io vedo tanta ipocrisia. Certo, la risoluzione di domani è un testo che probabilmente è fatto anche molto bene, ma il nostro emiciclo di Bruxelles, dove ci siamo riuniti due settimane fa, è ancora bagnato dalle lacrime di molti di voi. Vedo un atteggiamento schizofrenico anche nelle parole usate dalla Presidente della Commissione, che continua a insistere chiamando amici, amici, amici chi avete cercato di umiliare per tre anni. Perché di tre anni persi, stiamo parlando, perché potevamo essere già molto più avanti se qualcuno non avesse fatto finta che la Brexit non ci sarebbe mai stata, che i cittadini britannici si sono sbagliati. 
Quindi parliamo di standard, ma domani voterete un accordo commerciale con un paese asiatico che da questi standard che voi pretendete dalla Gran Bretagna è lontanissimo. Quindi dovete solo sperare che non facciano l'accordo prima con gli Stati Uniti, che sostituirebbero i nostri prodotti, e dovete ascoltare i nostri produttori che esportano tanto in Gran Bretagna. Il tempo perso in questi anni è un danno a loro ed è tutta responsabilità vostra. 
"
Marco CAMPOMENOSI,2020-02-11,IT,Conclusion of the EU-Viet Nam Free Trade Agreement - Conclusion of the EU-Viet Nam Free Trade Agreement (Resolution) - EU-Viet Nam Investment Protection Agreement - EU-Viet Nam Investment Protection Agreement (Resolution) (debate),https://www.europarl.europa.eu/doceo/document/CRE-9-2020-02-11-INT-2-103-0000_IT.html,"  Marco Campomenosi (ID).   – Signora Presidente, onorevoli colleghi, bisogna usare le parole giuste per commentare quello che dice la Commissione europea. Bugia: no sviluppo locale, non creerà sviluppo ad aziende vietnamite, servirà solo a incentivare la delocalizzazione di imprese europee e di grandi multinazionali verso un paese come il Vietnam.
Ennesimo colpo, peraltro, al settore risicolo italiano ed europeo, in generale. Vergogna! Vergogna, perché – l'hanno detto in molti – i diritti umani non sono certo rispettati in Vietnam, gli standard sociali sono bassissimi. Ennesimo accordo commerciale che favorirà una concorrenza salariale al ribasso e i nostri lavoratori lo sanno bene. 
Ipocrisia! Ipocrisia perché il Green New Deal che volete imporre alle nostre aziende e che costerà loro moltissimo, ovviamente non può essere imposto al Vietnam e il Vietnam si guarderà bene dall'andare in quella direzione, peraltro con standard che pretendete magari di chiedere alla Gran Bretagna, che già rispetta, e invece non vi fate alcun problema, nella vostra fallimentare politica commerciale, a stringere accordi con paesi lontanissimi da ogni livello di tutela sociale e ambientale.
"
Marco CAMPOMENOSI,2019-10-22,IT,Conclusions of the European Council meeting of 17 and 18 October 2019 (debate),https://www.europarl.europa.eu/doceo/document/CRE-9-2019-10-22-INT-2-041-0000_IT.html,"  Marco Campomenosi (ID).   – Signora Presidente, onorevoli colleghi, qualcuno ha detto che è un dibattito che abbiamo già visto, è vero, perché se abbiamo perso due anni perché la Brexit possa finalmente essere attuata, è colpa sì, in parte anche di quanto avvenuto in Gran Bretagna, ma soprattutto colpa di chi, a Bruxelles, pensava fosse uno scherzo, che i britannici non volessero veramente uscire da questa pazza Unione europea. La verità è l'opposto. 
La verità è l'opposto e quindi finalmente abbiamo un accordo, vedremo se sarà soddisfacente o no. Vedremo quanto e che cosa porterà. Ma questa è un'Unione europea che, rispetto a quanto accade nel resto del mondo, diciamo, se lo fa cadere addosso, non è protagonista. Però poi usa le crisi internazionali solo per il proprio interesse. Per esempio, ha usato la questione scozzese per destabilizzare il Regno Unito e ignora totalmente la questione catalana.
Ecco questi sono alcuni esempi di casi come la Brexit, cui credo ne seguiranno ulteriori nei prossimi anni. 
"
Marco CAMPOMENOSI,2019-10-09,IT,US tariffs on European goods following WTO's decision on the Airbus dispute (debate),https://www.europarl.europa.eu/doceo/document/CRE-9-2019-10-09-INT-1-207-0000_IT.html,"  Marco Campomenosi (ID).   – Signora Presidente, onorevoli colleghi, compensazioni e periodi di transizione sono tutte soluzioni che però non vanno al centro del problema. Se siamo qui questa sera è perché la Commissione europea ha perso al WTO. Siamo qui questa sera perché era previsto, si sapeva, da due anni attendevamo questa sentenza. La Commissione europea non è stata in grado di negoziare e di transare prima con la controparte americana. 
Parliamo di un tema, Airbus, per cui ci sono Francia, Germania, Gran Bretagna e Spagna. Non si capisce perché l'Italia debba pagare come gli altri e per certi settori anche più degli altri. L'Italia non centra, l'Italia non prende soldi da Airbus, l'Italia non mette soldi in Airbus. Ma abbiamo già capito che né la Malmström, che oggi non è qui, né il suo successore Hogan hanno voglia di occuparsi di questo tema. 
Sarebbe stupido non pensare al fatto che se le nostre aziende devono esporsi così sui mercati dei paesi terzi, esponendosi quindi a shock di sistema esterni che non sono condizionati da noi, lo dobbiamo anche al fallimento del mercato interno dell'Unione europea. Quindi, si facciano politiche per far sì che anche all'interno dell'Unione europea vi sia consumo dei nostri prodotti e che le nostre aziende non debbano lavorare solo sui mercati dei paesi terzi. 
Questa Commissione europea non riesce a far sì, per diverse ragioni, che i nostri prodotti vadano in Russia, negli Stati Uniti, in Cina. Provi ad aprire un negoziato di libero scambio con Marte e forse saranno un po' più fortunati.
"
Marco CAMPOMENOSI,2019-09-17,IT,Foreign electoral interference and disinformation in national and European democratic processes (debate),https://www.europarl.europa.eu/doceo/document/CRE-9-2019-09-17-INT-2-148-0000_IT.html,"  Marco Campomenosi,  a nome del gruppo ID. – Signor Presidente, onorevoli colleghi, il discorso di oggi è abbastanza surreale. Alcuni riferimenti fatti all'inizio sull'importanza della cibersicurezza ci vedono favorevoli: è un tema importantissimo, pensiamo alla NATO, a Israele, a che ruolo possono avere in questo senso.
Tuttavia qui c'è qualcuno che forse fa finta di poter continuare a portare avanti quel gioco che vi ha trincerato dietro i vostri nove voti di maggioranza per la signora von der Leyen, perché chi parla di fake news siete voi, o meglio chi le diffonde siete esattamente voi. Spesso tanti di questi casi che citate sono stati smentiti dagli stessi media che li avevano tirati fuori, per non parlare di quanto avvenuto in Italia, ovvero non è avvenuto assolutamente nulla e avremo presto certezza anche di questo, ci sono dei tribunali che faranno chiarezza.
Ma cosa c'è dietro a questa vostra necessità? C'è la scusa per poter magari ingabbiare Internet, frenare la libertà di Internet – l'abbiamo visto con l'assurdo dibattito sulla direttiva sul copyright, sul finire della scorsa legislatura. Perché? Perché voi non comprendete più i cittadini, non comprendete più gli elettori. Quindi c'è un voto sulla Brexit e vi sorprende, c'è un voto sulle presidenziali americane e vi sorprende, c'è un voto per il Parlamento europeo che vede raddoppiare le nostre forze e non capite come mai. Perché? Perché siete chiusi qua dentro e non avete alcun rapporto con la realtà dei fatti. 
Del resto sono i vostri documenti, questo è l'Ufficio di presidenza di questo Parlamento: nel 2018 avete stanziato 33,3 milioni di euro per – voi sì! – influenzare le elezioni europee. Dite che non bisogna solo portare gli elettori ai seggi ma anche convincerli a sostenere il progetto europeo, che dà un senso allo stesso Parlamento europeo. Da che pulpito potete parlare di ingerenze esterne!
"
Marco CAMPOMENOSI,2019-07-17,IT,Humanitarian assistance in the Mediterranean (debate),https://www.europarl.europa.eu/doceo/document/CRE-9-2019-07-17-INT-3-113-0000_IT.html,"  Marco Campomenosi (ID).   – Signor Presidente, onorevoli colleghi, io non ero un parlamentare europeo, lavoravo già qui per la Lega e noto che di dibattiti di questo tipo se ne sono fatti tanti e non credo che stasera avremo risolto il problema. 
Noto però che i deputati della Lega erano 6, adesso sono 28, il nostro gruppo era di 37 deputati, ora siamo 73. Forse qualcuno di voi non ha capito qual è la soluzione, ma io non mi rivolgo alla sinistra, mi rivolgo agli amici del PPE che credo siano molto confusi, che credo che vogliano governare questa Europa insieme a gente che dice queste cose, insieme a gente che continua a portare avanti un discorso che non è giusto o sbagliato, è totalmente irrealistico e irreale.
Se oggi non ci sono morti, o meglio, ci sono meno morti rispetto a quelli di qualche anno fa, lo dobbiamo all'attività di Matteo Salvini, all'attività della Guardia Costiera, della Marina militare e della Guardia di Finanza. Assistiamo, invece, all'ipocrisia, all'ipocrisia di chi, come il governo francese attuale – noi abbiamo tanti amici in Francia che la pensano come noi – ma il governo francese impedisce alla signora Rackete di approdare a Marsiglia, arresta chi porta immigrati dall'Italia alla Francia, però poi a Parigi premia la signora Rackete o cerca di destabilizzare l'Italia storicamente da quando hanno deciso e insistito, ancora ai tempi di Sarkozy, per l'intervento militare in Libia. 
E allora di cosa stiamo parlando? Stiamo parlando di migranti economici, l'unica soluzione è quella dei rimpatri. Il commissario Avramopoulos aveva provato e voi avete affossato quella direttiva, bisogna lavorare su questo, altrimenti avremo ... 
(Il Presidente ritira la parola all'oratore)
"
Marco CAMPOMENOSI,2024-02-08,IT,"Multilateral negotiations in view of the 13th WTO Ministerial Conference in Abu Dhabi, 26-29 February 2024 (debate)",https://www.europarl.europa.eu/doceo/document/CRE-9-2024-02-08-INT-4-014-0000_IT.html,"  Marco Campomenosi,  a nome del gruppo ID. – Signor Presidente, onorevoli colleghi, signora Commissaria, grazie per essere qui.
Tutti siamo d'accordo sul fatto che le regole dell'OMC devono essere modificate, soprattutto il suo funzionamento. Però non vorrei che peccassimo di ottimismo rispetto a una difesa dell'ortodossia dell'Organizzazione mondiale del commercio che i nostri partner internazionali, in primis gli americani e i cinesi, non perseguono.
L'IRA americana è stata la dimostrazione che si possono voler raggiungere i nostri stessi obiettivi di transizione ecologica, ma attirando gli investimenti. Noi abbiamo introdotto un sistema di regole talmente complesso che rischiamo, al contrario, di non migliorare sui temi ambientali, ma addirittura di allontanare possibili investimenti. Sulla Cina, ovviamente, potremmo parlare per ore rispetto a come ha abusato, anch'essa, delle regole della WTO.
Quindi, se siamo il continente che nell'ultimo ventennio è cresciuto meno nel mondo, dobbiamo porci qualche domanda. Non è perché io vengo da un gruppo critico verso le azioni della Commissione europea che non mi dovete ascoltare. Il tema è veramente importante. Dobbiamo avere più coraggio nell'uso degli strumenti difensivi che sono regolati dal WTO. Sono regole che sono lì e vanno utilizzate, in un contesto, quello geopolitico, quello della crisi della logistica, quello che ci dice che, oddio, avevamo delle filiere produttive molto fragili, così lunghe, così difficili da proteggere in una situazione così complicata come quella di adesso.
Accordi commerciali che danneggiano i settori primari, l'agricoltura e la pesca, e lo vediamo anche nelle proteste di queste settimane, perché pensiamo che anche questi beni possano entrare nel nostro continente, con regole diverse, con standard molto più bassi da quelli che imponiamo ai nostri, ma tutto questo alla fine porta a delle contraddizioni. Accordi commerciali che vengono negoziati a lungo, a lungo per anni, anni e anni, secondo principi magari vecchi e non attuali, salvo poi, per esigenze di campagna elettorale, dire: ""No, no, no, fermiamoci, perché se no gli elettori non ci seguiranno"". Ecco, su tutto questo speriamo che anche ad Abu Dhabi si possa riflettere per il futuro.
"
Marco CAMPOMENOSI,2024-01-18,IT,EU Action Plan: protecting and restoring marine ecosystems for sustainable and resilient fisheries (debate),https://www.europarl.europa.eu/doceo/document/CRE-9-2024-01-18-INT-4-103-0000_IT.html,"  Marco Campomenosi (ID).   – Signor Presidente, onorevoli colleghi, ringrazio il Commissario per essere qui.
Su questo testo sono stati approvati emendamenti importanti, anche da parte del mio gruppo, perché si sta creando in questo Parlamento una maggioranza favorevole a un approccio nuovo, contrario a una iper-regolamentazione e a una criminalizzazione del settore della pesca, stufo di certe politiche che in passato sono state anche punitive in maniera eccessiva, e forse anche non giustificate.
Il mondo della pesca però si è adeguato, le ha rispettate, ha anche collaborato perché la gestione degli stock ittici è importante anche e soprattutto per loro. Quindi, a mio avviso, la Commissione europea dovrebbe cambiare approccio perché il pescatore deve essere un alleato nella gestione degli stock, che oggi sono floridi e importanti anche grazie a certe restrizioni che sono state fatte in passato.
Ma noi dobbiamo fare in modo che le marinerie non si svuotino, che quella professione possa continuare a essere importante per la tradizione del nostro continente, anche perché siamo un mercato aperto a prodotti che vengono prelevati non certo rispettando i nostri criteri e standard. Questo è assurdo e non aiuta neanche i consumatori in una scelta consapevole e di qualità.
Nella mia regione sul novellame di sardina – il cosiddetto bianchetto – è stato fatto uno studio, con la collaborazione dell'Università ha collaborato. La Commissione ha questo documento: può dare un segnale di apertura per avere e avviare un piano di gestione, perché su questo e su altri temi occorre dare un segnale di cambiamento.
"
Marco CAMPOMENOSI,2023-12-13,IT,Review of the Spanish Presidency of the Council (debate),https://www.europarl.europa.eu/doceo/document/CRE-9-2023-12-13-INT-3-070-0000_IT.html,"  Marco Campomenosi,  a nome del gruppo ID. – Signora Presidente Metsola, signor Presidente Sánchez, signora Presidente von der Leyen, onorevoli colleghi, io so bene che questi dibattiti poi diventano anche un po' dibattiti nazionali, lo abbiamo visto in tanti semestri di Presidenza.
Questo ci sta, è normale, lo capiamo bene, non può neanche essere un elenco di cose fatte e di cose non fatte, anche perché a volte prescinde dalla volontà di una Presidenza. Ci sono risultati positivi, ottenuti, forse, solo grazie all'evidenza di alcuni sondaggi, che dicono che i cittadini sono abbastanza stufi rispetto a una volontà ideologica di imporre tutta una serie di norme che rischiano di creare dei problemi.
Lei ha parlato di primati europei e di ottimismo, io magari sono pessimista per natura e non mi sento di estrema destra, quindi non so se si riferiva al mio gruppo politico quando diceva che qua ci sono forze antieuropee, però la riflessione non può ridursi a dire ""Noi siamo quelli bravi e voi siete quelli cattivi"", perché tante delle questioni che abbiamo portato noi avanti negli anni passati, sul tema dell'immigrazione e sul tema di una governance economica che non funziona, oggi sono la chiave per risolvere alcuni dei problemi che finalmente alcuni di voi hanno capito emergere ed essere importanti.
Quindi, certo, abbiamo chiuso grazie ai vostri bravissimi diplomatici alcuni fascicoli importanti, ma tanti ne restano da chiudere. Ho detto il patto di stabilità; c'è il tema del migration pact che qualcosina migliora, ma di certo non è la rivoluzione. Addirittura speriamo lunedì di chiudere sulle reti infrastrutturali del TEN-T, quindi anche elementi che non riguardano la politica spicciola.
Bene il riferimento alla lotta contro il terrorismo. Vorrei ricordare un ex vicepresidente di questo Parlamento europeo che a Madrid qualche settimana fa è stato colpito da un attentato gravissimo.
Ecco io non vorrei, ed è questo il mio appello, che pur di difendere uno status quo e pur di dire ""Noi siamo quelli bravi, noi abbiamo fatto sempre tutto"" si rinunci a comprendere la proposta di tanti milioni di cittadini, anche attraverso i partiti di questa extrema derecha di cui parlate tanto, perché in Olanda i segnali mi pare siano arrivati forti e chiari.
"
Marco CAMPOMENOSI,2021-03-24,IT,Preparation of the European Council meeting of 25 and 26 March 2021 – Digital Green Certificate (debate),https://www.europarl.europa.eu/doceo/document/CRE-9-2021-03-24-INT-1-041-0000_IT.html,"  Marco Campomenosi (ID).   – Signora Presidente, onorevoli colleghi, signor Commissario, signora Ministra, io sto assistendo nel mio Paese a un dibattito che è serio, importante e drammatico ma anche un po' surreale.
Sugli errori commessi dalla Commissione europea, mi dicono, ""beh, ha poche competenze, serve più Europa"". Sugli errori commessi – perché li hanno commessi –dalle regioni del mio Paese, dove anche il mio partito è al governo, dicono ""no, hanno troppe competenze, bisogna togliergliele"".
Ecco, io credo che dobbiamo tutti avere un po' più di equilibrio e che chi sbaglia debba pagare. Vi informo, e credo lo sappiate, che chi nel mio Paese ha sbagliato sta pagando, sia a livello tecnico che politico. Mi piacerebbe vedere anche alla Commissione europea qualcuno pagare o dimettersi, perché se ci stiamo lamentando di questi contratti verso cui tutti noi insieme abbiamo chiesto maggiore trasparenza sin dall'inizio e con fatica abbiamo potuto visionarli, beh qualcuno deve darci delle risposte.
Benissimo attaccare le big pharma e tutti i produttori, benissimo, sono assolutamente d'accordo, ma cerchiamo una soluzione perché qua fuori la gente, che è preoccupata, non sta a vedere se io sono della maggioranza o all'opposizione: vogliono risposte da tutti noi insieme, possibilmente magari con lo stile del governo italiano attuale, che parla meno e cerca di fare un po' di più.
"
