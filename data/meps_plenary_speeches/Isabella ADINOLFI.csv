MP,Date,Language,Title,Url,Content
Isabella ADINOLFI,2023-05-09,IT,"Council of Europe Convention on preventing and combating violence against women and domestic violence – EU accession: institutions and public administration of the Union - Council of Europe Convention on preventing and combating violence against women and domestic violence - EU accession: judicial cooperation in criminal matters, asylum and non-refoulement (debate)",https://www.europarl.europa.eu/doceo/document/CRE-9-2023-05-09-INT-2-269-0000_IT.html,"  Isabella Adinolfi (PPE).   – Signora Presidente, onorevoli colleghi, dal mio ingresso al Parlamento europeo nel 2014 mi sono sempre battuta affinché la convenzione di Istanbul venisse prima firmata e poi ratificata.
Credevo che il percorso travagliato fosse passato con la firma, ma la ratifica diventa un po' come l'epico viaggio di Ulisse, una vera e propria Odissea.
Mai come adesso la convenzione è ancora più necessaria.
Gli eventi che stanno sconvolgendo il mondo hanno aumentato l'immigrazione in Europa, conosciamo bene la situazione in paesi di approdo come l'Italia, lasciati soli a gestire un fenomeno in continuo aumento.
In un contesto multiculturale come quello in cui viviamo oggi è importante avere una legislazione omogenea, che stabilisca degli standard minimi per i governi nella prevenzione e nella condanna della violenza contro le donne, poiché per alcune culture, ancora oggi, la donna non ha diritti, può essere picchiata, può essere stuprata, può essere infibulata e data in sposa come bambina.
Penso alla ragazza pakistana uccisa in Italia per aver rifiutato un matrimonio combinato o alla ragazza stuprata in stazione qualche giorno fa da un marocchino a Milano, o alla poliziotta violentata a Napoli alla fine del suo turno da un bengalese, o a una quindicenne violentata da immigrati africani, di seconda generazione, alla festa del Partito Democratico. Gli stupratori sono scappati, irreperibili, e la sinistra si è contraddistinta per un silenzio assordante.
La ratifica della convenzione lancia un chiaro messaggio a tutte queste persone: in Europa le donne hanno diritti, in Europa le donne sono protette, in Europa non rimarrete impuniti.
Abbiamo combattuto per decenni per i nostri diritti e non abbiamo intenzione di arretrare.
(L'oratrice accetta di rispondere a una domanda ""cartellino blu"")
"
Isabella ADINOLFI,2023-05-09,IT,"Council of Europe Convention on preventing and combating violence against women and domestic violence – EU accession: institutions and public administration of the Union - Council of Europe Convention on preventing and combating violence against women and domestic violence - EU accession: judicial cooperation in criminal matters, asylum and non-refoulement (debate)",https://www.europarl.europa.eu/doceo/document/CRE-9-2023-05-09-INT-2-271-0000_IT.html,"  Isabella Adinolfi (PPE),  risposta a una domanda ""cartellino blu"". – Cara collega, cari colleghi, come vedete anche noi siamo qui a discutere da tanti anni per la ratifica di questa convenzione, non ci siamo mai tirati indietro. Io, personalmente, non mi sono mai tirata indietro e questo lo potete vedere con le registrazioni del Parlamento europeo.
Ciò detto, non si può dire a qualcuno, a una ragazzina che è stata stuprata o a qualcuno che viene ucciso, non si può dire che bisogna fare una diversificazione tra colori, perché questo accade.
In Italia è stata uccisa barbaramente una ragazzina perché non si voleva sposare e su questo noi non possiamo fare i radical chic. La politica non è dei radical chic, la politica è proteggere i cittadini, proteggere le donne e proteggere gli indifesi. Siamo qui per questo e io la politica dei radical chic non la faccio.
(L'oratrice rifiuta una domanda ""cartellino blu"" di Alice Kuhnke)
"
Isabella ADINOLFI,2023-02-14,IT,Council of Europe Convention on preventing and combating violence against women and domestic violence: EU accession (continuation of debate),https://www.europarl.europa.eu/doceo/document/CRE-9-2023-02-14-INT-2-176-0000_IT.html,"  Isabella Adinolfi (PPE).   – Signora Presidente, onorevoli colleghi, alcuni di noi chiedono a gran voce da anni di ratificare la Convenzione di Istanbul. Dopo il via libera della Corte di giustizia, non esistono più scuse per non procedere all'immediata ratifica da parte del Consiglio.
Le critiche mosse a questa Convenzione sono ridicole, come lo è la richiesta di esame della costituzionalità da parte del Primo ministro polacco. La Convenzione stabilisce semplicemente gli standard minimi per i governi nella prevenzione, protezione e condanna della violenza contro le donne e della violenza domestica. Tutte cose che ritengo più che normali.
La mancata ratifica da parte di alcuni paesi è uno schiaffo a tutte le donne maltrattate, a questa Unione europea e ai valori che rappresentiamo. Non intervenire significa essere complici. La violenza di genere è una piaga che, se non curata, continuerà a incancrenire le nostre società. 
Come Unione europea oggi abbiamo due scelte: quella di ratificare la Convenzione di Istanbul e avere tutti gli strumenti per combattere la violenza contro le donne, salvando migliaia di vite, oppure quella di girarci dall'altra parte, nascondendoci dietro un po' di burocrazia. Io non posso girarmi.
"
Isabella ADINOLFI,2023-02-14,IT,The EU priorities for the 67th session of the UN Commission on the Status of Women (debate),https://www.europarl.europa.eu/doceo/document/CRE-9-2023-02-14-INT-2-231-0000_IT.html,"  Isabella Adinolfi (PPE).   – Signor Presidente, onorevoli colleghi, siamo nel 2023, ma siamo ancora lontani dal raggiungere la parità di genere. Condivido che il divario di genere in alcuni settori è predominante e che bisogna intervenire con forza e lungimiranza.
L'accesso all'istruzione e le competenze digitali devono essere la priorità. Sono strumenti, infatti, indispensabili alle donne per raggiungere anche un'indipendenza economica o creare una propria attività imprenditoriale. Non esiste libertà se non si ha la propria indipendenza economica.
Il divario digitale si traduce spesso anche in una minore consapevolezza dei pericoli che si possono incontrare in rete. Deve essere priorità combattere le violenze e i soprusi che si consumano online e le armi che abbiamo a disposizione spesso sono troppo poche.
Tuttavia, nel campo dell'istruzione e della formazione non dobbiamo concentrarci solo sulle politiche che migliorano l'accesso alla scienza, alla tecnologia, all'ingegneria e alla matematica, ma dobbiamo anche investire sui settori dell'arte e della creatività. Solo la sinergia tra i vari campi del sapere permette uno sviluppo appagante della persona. Oltre il corpo e la mente deve essere nutrita anche l'anima.
"
Isabella ADINOLFI,2022-12-13,IT,Implementation of the New European Agenda for Culture and the EU Strategy for International Cultural Relations (debate),https://www.europarl.europa.eu/doceo/document/CRE-9-2022-12-13-INT-2-148-0000_IT.html,"  Isabella Adinolfi,  a nome del gruppo PPE. – Signor Presidente, onorevoli colleghi, stiamo riscrivendo le priorità dell'agenda culturale europea. Come potete immaginare, gli argomenti sono tanti e diversi. Il COVID ha lasciato senza lavoro migliaia di persone e di artisti.
È per questo che abbiamo voluto tutelare gli imprenditori del settore, quasi sempre i titolari di piccole e medie imprese, chiedendo che sia garantito un agevole accesso al credito; i lavoratori, che spesso hanno contratti atipici e frammentati; e le iniziative culturali europee, che devono essere supportate adeguatamente da fondi e da progetti.
Dato che dal settore artistico-culturale nascono opportunità di crescita, di apprendimento e di sviluppo, credo che sia nostro dovere avere un occhio di riguardo anche per l'imprenditoria femminile in questo campo.
È quindi nostro compito accertarci che la cultura diventi sempre più un settore trasversale, che entri nella nostra quotidianità. È nostro compito proteggerla e con essa proteggere il nostro patrimonio artistico europeo.
A questo fine, spero che questa camera domani voti il nostro emendamento per la tutela del patrimonio artistico e culturale, che prevede, ove necessario, esenzioni per il settore culturale dai divieti sull'utilizzo di alcuni materiali.
Potrebbe sembrare un cavillo legislativo, ma ne dipendono non solo l'integrità delle nostre cattedrali storiche, dei nostri vetri colorati di Murano, delle nostre ceramiche campane dipinte a mano e che sono rinomate in tutto il mondo, ma ne dipendono anche le famiglie degli artigiani e dei restauratori, ai quali sempre più spesso e con indifferenza viene proibito l'utilizzo degli strumenti del loro lavoro.
In questo periodo di guerre e di catastrofi non possiamo permetterci di mettere a rischio il nostro patrimonio culturale europeo, parte della nostra identità e che, una volta perso, sarà perso per sempre.
"
Isabella ADINOLFI,2022-11-23,IT,Eliminating violence against Women (debate),https://www.europarl.europa.eu/doceo/document/CRE-9-2022-11-23-INT-3-213-0000_IT.html,"  Isabella Adinolfi (PPE).   – Signora Presidente, onorevoli colleghi, i casi di violenza sulle donne non accennano a diminuire. 
Nella mia città negli ultimi giorni una donna è stata uccisa a coltellate dal marito e un'altra è stata ferita gravemente perché sempre il marito le ha dato fuoco. Queste notizie sono all'ordine del giorno in tutti i paesi dell'Unione europea, questo perché l'odio e la violenza non conoscono confini, non hanno differenza di età, non hanno differenza di estrazione sociale, hanno solo delle vittime.
Ora, per la prima volta nella storia della Repubblica italiana, abbiamo un presidente del Consiglio donna. E che cosa è successo? Che dopo pochi giorni che era stata nominata è dovuta volare al G20 ed è stata molto attaccata. Perché è stata attaccata? Per le sue idee politiche? Per le parole che ha detto? No, semplicemente perché aveva portato con sé la figlia di sei anni. Un gesto banale, ma che evidentemente nel mio paese è ancora rivoluzionario. Quello che mi dispiace è che mi sarei aspettata dalle altre colleghe degli altri partiti dei cenni di solidarietà, dei messaggi di solidarietà, e invece questo non è accaduto.
Ora, Presidente, io voglio soltanto dire che noi dobbiamo essere unite. Se non cominciamo noi a essere unite, niente cambierà.
"
Isabella ADINOLFI,2022-05-19,IT,"Establishing the European Education Area by 2025 – micro credentials, individual learning accounts and learning for a sustainable environment (debate)",https://www.europarl.europa.eu/doceo/document/CRE-9-2022-05-19-INT-2-026-0000_IT.html,"  Isabella Adinolfi (PPE).   – Signor Presidente, onorevoli colleghi, come diceva il grande Eduardo De Filippo, gli esami non finiscono mai. Ma allora perché bisognerebbe smettere di imparare, di acquisire nuove abilità o qualifiche? L'apprendimento permanente deve essere incentivato a ogni livello e le microcredenziali hanno la funzione di creare percorsi di apprendimento fruibili da tutti, in particolare dai cittadini svantaggiati e da persone che sono uscite dal mercato del lavoro e che non riescono a rientrarvi.
Importante è però vigilare affinché non si trasformi anche questo in un nuovo tipo di lavoro non pagato.
In ogni caso, prima di innovare il sistema con queste nuove introduzioni, bisogna rinsaldare le fondamenta del sistema formativo, altrimenti l'Europa sarà inesorabilmente sorpassata nelle prossime sfide globali. Occorrono investimenti importanti nelle nostre università, nella ricerca, nella sicurezza degli studenti impegnati in percorsi misti di alternanza scuola-lavoro e per le borse di studio.
Questa nuova corsa agli armamenti, per esempio, e le continue emergenze stanno già incidendo sui programmi europei e sulle manovre finanziarie dei paesi, e il rischio è che tutto passi in secondo piano, anche la formazione della prossima classe dirigente, che guiderà l'Europa in futuro.
"
Isabella ADINOLFI,2022-03-08,IT,Gender mainstreaming in the European Parliament – annual report 2020 (debate),https://www.europarl.europa.eu/doceo/document/CRE-9-2022-03-08-INT-2-350-0000_IT.html,"  Isabella Adinolfi (PPE).   – Signor Presidente, onorevoli colleghi, molte delle iniziative che ogni giorno realizziamo cercano di mettere in moto un processo virtuoso che miri non solo ad aumentare la mera presenza delle donne in posizioni di rilievo, ma miri indirettamente a creare le condizioni formative, di supporto e lavorative, essenziali nella società moderna, per incentivare la presenza di donne in ogni livello della piramide.
Quello che però si deve assolutamente evitare è cadere in testi politicamente corretti, talvolta del tutto sterili e inutili. Concentrare così tanta attenzione ed energia su linguaggio neutro, su questioni minori, come il numero dei deputati uomini nella commissione AGRI piuttosto che Pesca, o sui cestini per le coppette mestruali nei bagni, lo trovo sinceramente distante dalla realtà che ci circonda.
Potreste dirmi che le istituzioni devono dare il buon esempio. È vero. Però dobbiamo anche evitare di dimenticarci come è il mondo là fuori, non dobbiamo cadere nella sindrome di Maria Antonietta a Versailles. Perché lì fuori ci sono problemi concretissimi. Fuori da questa bolla europea ci sono donne che a parità di mansioni lavorative guadagnano il 30 % in meno rispetto agli uomini. È come se una deputata donna guadagnasse il 30 % in meno rispetto a un collega uomo.
La strada verso la parità di genere purtroppo è ancora lunga il nostro compito come legislatori è quello di continuare a lavorare gestendo l'""ordinario"" e lo ""straordinario"", ma senza perdere mai di vista le reali necessità delle cittadine europee.
"
Isabella ADINOLFI,2022-03-08,IT,EU Gender Action Plan III (debate),https://www.europarl.europa.eu/doceo/document/CRE-9-2022-03-08-INT-2-384-0000_IT.html,"  Isabella Adinolfi (PPE).   – Signor Presidente, signora Commissaria, onorevoli colleghi, come ho detto in quest'Aula tempo fa, in Europa i diritti fondamentali sono per molti ma non per tutti.
Parliamo spesso di libertà, giustizia, uguaglianza di genere, ma non riusciamo a garantirle nemmeno qui a casa nostra. Purtroppo, ancora oggi, non tutti gli Stati membri dell'Unione europea hanno ratificato la Convenzione di Istanbul. Ancora oggi, sotto i nostri occhi, migliaia di donne e bambini sono vittime della tratta di esseri umani, vengono venduti come schiavi, uccisi o costretti a prostituirsi. Ancora oggi in alcuni Stati membri la prostituzione è legalizzata ed è vista come un semplice lavoro. Ancora oggi lì fuori ci sono donne che non riescono nemmeno a denunciare i propri aguzzini, come è accaduto alla giovane Anna Borsa, che purtroppo, dopo innumerevoli aggressioni, è stata uccisa qualche giorno fa in Italia dall'ex fidanzato con una pistola detenuta illegalmente. La sua unica colpa era quella di aver interrotto una relazione con una persona che evidentemente era malata. Perché a volte si abita in piccoli centri, dove si conoscono tutti e diventa difficile psicologicamente, perché la società comunque ti colpevolizza.
Molte donne purtroppo non sono ancora consapevoli dei propri diritti, del proprio valore e della propria forza. Il nostro compito è quello di prenderle per mano, offrendo loro quell'aiuto morale e materiale di cui hanno bisogno, per restituire loro la speranza, spingerle a lottare e a non arrendersi. Solo un'azione congiunta promossa a ogni livello politico e in concerto con la società civile può realmente mettere in moto quel cambiamento sulla carta molto spesso già avvenuto ma che stenta a vedere la luce nella vita di ogni giorno.
"
Isabella ADINOLFI,2021-11-25,IT,The International Day of Elimination of Violence Against Women and the State of play on the ratification of the Istanbul Convention (continuation of debate),https://www.europarl.europa.eu/doceo/document/CRE-9-2021-11-25-INT-4-032-0000_IT.html,"  Isabella Adinolfi (PPE).   – Signor Presidente, onorevoli colleghi, pace, diritto, rispetto per ciascun essere umano. Quando siamo giovani pensiamo che siano parole scontate, che tutti abbiamo questi principi positivi dentro di noi. Quando sei adulto, invece, ti rendi conto che esiste il bene ed esiste il male.
Oggi voglio usare parole molto semplici e comprensibili per tutti quelli che ci stanno ascoltando. La Convenzione di Istanbul è ""il primo strumento internazionale giuridicamente vincolante che crea un quadro giuridico completo per proteggere le donne da qualsiasi forma di violenza."" Quindi la Convenzione di Istanbul è un trattato, e i trattati vanno prima firmati e poi ratificati dagli Stati, in modo che gli Stati siano vincolati a rispettare questi trattati.
In questa Convenzione parliamo di concetti molto semplici. Si dice che gli Stati dovrebbero inserire nei propri codici penali una serie di reati perpetrati contro le donne: violenza psicologica, violenza sessuale, stalking, violenza fisica, stupro, matrimonio forzato, mutilazioni genitali, aborto forzato, sterilizzazione forzata, molestie sessuali. Reati aberranti, eppure ci sono paesi dell'Unione europea che ritengono che non sia un atto di civiltà ratificare l'accordo.
Cittadini e cittadine europei, donne, padri, oggi dovete chiedere ai vostri governi e ai vostri politici che vi rappresentano: perché? Perché è difficile metterci la faccia contro una violenza sessuale o una mutilazione genitale? Perché è difficile metterci la faccia contro un matrimonio forzato o uno stupro?
Il compito dei politici è quello di prendere delle decisioni e rappresentare la democrazia. E allora io voglio sapere perché ci sono paesi dell'Unione europea che sono omertosi verso questo trattato e se questi paesi rappresentano veramente i valori dell'Unione europea.
"
Isabella ADINOLFI,2021-03-24,IT,Preparation of the European Council meeting of 25 and 26 March 2021 – Digital Green Certificate (debate),https://www.europarl.europa.eu/doceo/document/CRE-9-2021-03-24-INT-1-053-0000_IT.html,"  Isabella Adinolfi (NI).   – Signora Presidente, onorevoli colleghi, i vaccini sono un bene comune e non un affare per pochi. Per tornare alla vita normale, per far ripartire la nostra economia, abbiamo bisogno di vaccini.
Le case farmaceutiche hanno degli obblighi verso la collettività prima ancora che verso i loro azionisti. Stiamo aspettando da mesi per ricevere la nostra dose che ci permetta di tornare alla vita normale: eppure, ancora oggi, scopriamo che AstraZeneca nasconderebbe ben 29 milioni di dosi pronte per essere vendute al miglior offerente.
I leader europei dimostrino con i fatti che da questa pandemia sta nascendo un'Europa più forte, equa e solidale, visto che mentre stiamo parlando in quest'Aula milioni di cittadini hanno perso il lavoro e i propri cari. 
Mi chiedo, cosa aspettiamo a sospendere le licenze e avviare una produzione europea autonoma e puntuale, in modo da poter garantire a tutti i vaccini?
Non possiamo piegarci davanti alle case farmaceutiche: la salute di milioni di cittadini, che qui rappresentiamo, deve essere la nostra unica preoccupazione.
"
Isabella ADINOLFI,2021-01-18,IT,Achieving an effective policy legacy for the European Year of Cultural Heritage (debate),https://www.europarl.europa.eu/doceo/document/CRE-9-2021-01-18-INT-1-120-0000_IT.html,"  Isabella Adinolfi (NI).   – Signor Presidente, onorevoli colleghi, signor Commissario, in questo momento mi sento di dire che c'è una frattura incolmabile tra due mondi.
Da un lato abbiamo i ragazzi che si iscrivono alle facoltà umanistiche, come feci anche io all'epoca, alle accademie d'arte, ai conservatori per coltivare un talento o perché affascinati dalla storia, dalla bellezza e dall'arte.
Dall'altro abbiamo, invece, una politica ultraliberista del patrimonio culturale, soprattutto quello materiale, fatta di privatizzazioni de facto, con la cessione del nostro patrimonio culturale a fondazioni per cinquant'anni, per novant'anni, che rende la nostra storia solo un business spregiudicato.
Spero che l'interpretazione dell'articolo 167 del trattato sul funzionamento dell'Unione europea sia quella di proteggere davvero il patrimonio culturale comune dell'Europa, non di venderlo al miglior offerente, altrimenti tutte le nostre belle iniziative e le nostre belle parole sono inutili!
Il patrimonio culturale è la nostra storia, ciò che siamo stati e ciò che siamo adesso. Il nostro compito è quello di conservarlo per le generazioni future. Il talento e l'intelligenza sono come un fiore: senza acqua appassiscono; promuovere lo sviluppo della cultura è il nutrimento.
"
Isabella ADINOLFI,2020-12-16,IT,The need for a dedicated Council configuration on gender equality (debate),https://www.europarl.europa.eu/doceo/document/CRE-9-2020-12-16-INT-3-181-0000_IT.html,"  Isabella Adinolfi (NI).   – Signora Presidente, onorevoli colleghi, come reagireste se un deputato donna guadagnasse di meno di un deputato uomo, oppure se un commissario donna guadagnasse di meno di un commissario uomo? Sono certa che rimarreste stupiti da questa disparità di trattamento, eppure è esattamente quello che accade oggi in Europa. Le donne europee guadagnano in meno il 16 % rispetto agli uomini, il tasso di disoccupazione femminile è ben più alto di quello maschile di circa il 10 %. 
Il 55 % delle donne ha subito una o più forme di molestie sessuali e in media una donna muore ogni due giorni e mezzo a causa di violenza domestica. Le azioni messe in atto fino adesso non hanno avuto gli effetti desiderati, sperati, infatti a questo ritmo ci vorranno più di sessant'anni per avere veramente un'uguaglianza di genere in Europa. 
Allora mi rivolgo a Lei, Commissaria Dalli e alla Presidente von der Leyen, che si è dimostrata particolarmente sensibile a questa tematica della disparità di genere, ci aiuti a raggiungere la piena parità, così da far progredire la nostra Europa, poiché, come diceva Karl Marx, il progresso sociale si misura dalla posizione sociale del gentil sesso. 
"
Isabella ADINOLFI,2020-11-25,IT,The new LGBTIQ Equality Strategy (continuation of debate),https://www.europarl.europa.eu/doceo/document/CRE-9-2020-11-25-INT-3-200-0000_IT.html,"  Isabella Adinolfi (NI).   – Signora Presidente, onorevoli colleghi, la pandemia che avrebbe dovuto unirci e renderci più sensibili ha invece acuito ancora di più la spaccatura interna alla nostra società. Episodi di violenza dettati dall'odio verso l'altro sono all'ordine del giorno e la discriminazione nei confronti di chi è ancora considerato diverso è più radicata che mai.
L'uguaglianza e l'universale riconoscimento dei diritti fondamentali perfino qui, nell'Unione europea, sono ancora ben lontani dall'essere realizzati. La comunità LGBT in particolare, le donne e gli adolescenti vedono i propri diritti calpestati ogni giorno, vittime di ricatti e di sfruttamento.
Viviamo in un mondo dove le persone vengono ancora vendute come schiave, dove la prostituzione non è sfruttamento se porta guadagno al paese, dove l'odio corre veloce su Internet e, spesso, lo si chiama libertà di espressione. Ci siamo così tanto abituati a girarci dall'altra parte da non riuscire più a vedere la strada giusta da percorrere e questa colpa viene pagata da milioni di cittadini europei.
Necessitiamo di un deciso cambiamento di rotta e la strategia per l'uguaglianza delle persone LGBT potrebbe essere l'inizio di una trasformazione più ampia, che si basi sui pilastri della lotta alla discriminazione, della sicurezza e dell'uguaglianza, con l'obiettivo di creare una società inclusiva.
Chiedo alla Commissione e a quest'Aula di essere coraggiose in questo frangente, perché combattere contro la violenza e la discriminazione è un dovere morale e di civiltà.
"
Isabella ADINOLFI,2020-11-24,IT,Situation of Fundamental Rights in the European Union – Annual Report for the years 2018-2019 (debate),https://www.europarl.europa.eu/doceo/document/CRE-9-2020-11-24-INT-2-070-0000_IT.html,"  Isabella Adinolfi (NI).   – Signor Presidente, onorevoli colleghi, siamo alle soglie del 2021 ed è molto triste che, anche qui in Europa, i diritti fondamentali siano per molti ma non per tutti. Parliamo continuamente di libertà, di giustizia e di uguaglianza, ma sapendo che non riusciamo a garantirle nemmeno qui.
Ancora oggi, perfino in Europa, migliaia di donne e di bambini sono vittime della tratta di esseri umani, vengono venduti come schiavi, uccisi o costretti alla prostituzione. Perché non tutti gli Stati membri dell'Unione europea hanno ratificato la Convenzione di Istanbul? Forse perché non tutti gli Stati membri hanno la stessa voglia di combattere per i diritti fondamentali e di proteggere donne e bambini?
Ricordiamoci che la metà delle vittime del traffico di esseri umani viene dai paesi dell'Unione europea. In alcuni Stati membri la prostituzione è legalizzata e proprio qui i trafficanti trasferiscono larga parte delle loro vittime per i minori controlli.
Finché verrà consentito di considerare la prostituzione come un lavoro, e non come uno sfruttamento o una violenza, faremmo bene a smettere di parlare con ipocrisia e ad ammettere che anche in Europa gli interessi economici hanno la priorità sui diritti di donne e bambini.
"
Isabella ADINOLFI,2020-07-23,IT,Conclusions of the extraordinary European Council meeting of 17-21 July 2020 (continuation of debate),https://www.europarl.europa.eu/doceo/document/CRE-9-2020-07-23-INT-1-051-0000_IT.html,"  Isabella Adinolfi (NI).   – Signora Presidente, onorevoli colleghi, lo scorso 21 luglio è nata l'Europa della solidarietà.
Questa data verrà sicuramente ricordata come l'inizio di una nuova era: con 750 miliardi di euro stanziati per combattere la crisi economica e con l'emissione di titoli comuni abbiamo piantato il seme dell'Europa del futuro. Raccoglieremo presto i frutti e saremo generosi, li distribuiremo anche a chi sperava di raccogliere soltanto macerie, come i sovranisti italiani e stranieri.
Certo, c'è ancora molto da fare. Il Parlamento europeo si esprimerà per migliorare l'accordo: alcuni tagli, voluti dai paesi che si autodefiniscono ""frugali"", sono miopi e insensati. Come si può tagliare il programma dell'Unione europea per la salute in piena emergenza sanitaria? Dobbiamo inoltre difendere gli investimenti verso il Sud dell'Europa e rilanciare il turismo e l'industria culturale, che più degli altri hanno sofferto per la crisi pandemica.
Siamo certamente orgogliosi del lavoro svolto, la strada intrapresa è quella giusta. Il sogno di Spinelli e degli altri padri fondatori torna per salvare questa Europa, fino a ieri moribonda. Non abbiamo paura di andare avanti: il futuro ci aspetta.
"
Isabella ADINOLFI,2020-06-18,IT,Tackling Covid-19 disinformation and the impact on freedom of expression (debate),https://www.europarl.europa.eu/doceo/document/CRE-9-2020-06-18-INT-2-071-0000_IT.html,"  Isabella Adinolfi (NI).   – Signora Presidente, onorevoli colleghi, le mascherine sono importanti solo per i malati e il personale sanitario, le mascherine servono a proteggere se stessi e gli altri, non esistono prove certe della trasmissione da persona a persona, rischio moderato, rischio elevato, malattia grave, sconsigliato limitare i viaggi e spostamenti, la trasmissione dai casi asintomatici è rara, sorvegliare gli asintomatici, e potrei continuare.
Quali di queste affermazioni possono essere etichettate come disinformazione? La fonte è sempre la stessa, è l'OMS. Durante questa pandemia gli organismi pubblicamente considerati come attendibili hanno detto tutto e il contrario di tutto. Oggi pensiamo alle fake news soltanto diffuse via web, ma possiamo riflettere anche sulla comunicazione cosiddetta ufficiale. È mancata una gestione centrale della crisi e si è cercato di demonizzare il mio paese che, con scelte coraggiose, ha lottato per primo in Europa contro il virus. Gravissimo!
Ho una proposta, signori Commissari: aiutiamo i cittadini ad avere strumenti per l'analisi critica delle fonti e salvaguardiamo l'accesso alle informazioni e alla libertà di espressione. Rendiamo progetti come Media Literacy for all dei programmi stabili, in modo da promuovere sempre l'alfabetizzazione mediatica e la cultura dell'informazione ..... (la Presidente toglie la parola all'oratrice)
"
Isabella ADINOLFI,2020-05-27,IT,EU Recovery package (debate),https://www.europarl.europa.eu/doceo/document/CRE-9-2020-05-27-INT-1-026-0000_IT.html,"  Isabella Adinolfi (NI).   – Signor Presidente, onorevoli colleghi, Presidente vor der Leyen, quello che ci sentiamo di dire, fin da ora, è che alcuni elementi della sua proposta ci fanno davvero ben sperare: ci riferiamo ai trasferimenti a fondo perduto, che nel complesso sono superiori ai prestiti; bene l'emissione di titoli di Stato europei a lunga scadenza; benissimo l'accelerazione per una transizione verde digitale - che noi chiediamo da sempre.
Ma ora inizia la sfida più difficile: vedremo come andrà la partita in Consiglio, dove alcuni Paesi proveranno a imporre delle politiche di austerità. A proposito, non chiamate questi Paesi frugali, ma egoisti!
Oggi il Presidente Conte ha annunciato un piano strategico che guarda al futuro, a partire dal rilancio degli investimenti. Per fare questo il Movimento 5Stelle si aspetta un forte aiuto dall'Europa e il piano che lei oggi ha presentato ci auguriamo serva proprio a questo.
Per decenni l'Europa si è rifiutata di cambiare il suo modo di agire e spiace che solo una catastrofe come quella che stiamo vivendo abbia fatto emergere quello che idealmente conta: lo spirito di solidarietà europea.
Stiamo scrivendo la storia? Forse sì! Speriamo sia una vera svolta per i cittadini di questa vecchia ma resiliente Europa.
"
Isabella ADINOLFI,2020-02-12,IT,Gender Equality Strategy (debate),https://www.europarl.europa.eu/doceo/document/CRE-9-2020-02-12-INT-3-372-0000_IT.html,"  Isabella Adinolfi (NI).   – Signora Presidente, onorevoli colleghi, in quest'Aula discutiamo molto della parità di genere e dei diritti della donna. Però diciamoci la verità e ammettiamo che non esiste la parità tra uomo e donna. Nei fatti consentiamo che essa venga svilita e umiliata. Non esiste parità di trattamento, non esiste parità salariale. In Europa in molti paesi la prostituzione è legalizzata e invece di combattere questa piaga sociale si preferisce girarsi dall'altra parte. In Europa esiste ancora la riduzione in schiavitù per molte donne, considerate merce da mettere in vendita. In Europa le donne vengono uccise e sfregiate dagli uomini. 
Possiamo imporre delle regole, ma sono soltanto un palliativo perché si basano per lo più su sanzioni inflitte a chi le viola. Dobbiamo invece formare le nuove generazioni e qui mi rivolgo alle madri: insegnate il rispetto per le altre persone, insegnate ai vostri figli maschi a essere degli uomini con la U maiuscola e insegnate alle vostre figlie femmine a non dover dipendere da nessuno e a difendere i propri diritti e la propria libertà fisica e morale.
"
Isabella ADINOLFI,2020-02-11,IT,The illegal trade in companion animals in the EU (debate),https://www.europarl.europa.eu/doceo/document/CRE-9-2020-02-11-INT-2-440-0000_IT.html,"  Isabella Adinolfi (NI).   – Signora Presidente, onorevoli colleghi, l'articolo 13 del trattato di Lisbona sancisce che gli animali sono esseri senzienti e come tali devono essere trattati e tutelati. Eppure ancora oggi vengono considerati soltanto come degli oggetti. Qui parliamo di commercio illegale, con cuccioli stipati in camion e stive come qualsiasi merce o bagaglio per essere venduti illegalmente in diversi paesi dell'Unione europea, riportando traumi di natura fisica e psicologica.
Ma vorrei sollevare anche il problema del trasporto dei nostri animali domestici. Per molti cittadini europei viaggiare con i propri amici a quattro zampe è impossibile, in particolar modo se si tratta di un viaggio aereo. Non tutte le compagnie aeree infatti permettono di viaggiare con animali domestici, e quelle che lo prevedono pongono dei limiti di peso e di numero per l'accesso in cabina, e trasportando in stiva, come oggetti, gli animali in eccesso.
Dobbiamo aggiornare le norme, obbligando tutte le compagnie ad accettare gli animali e a prevedere che essi viaggino in tutta sicurezza. Viaggino, non che siano trasportati come dei pacchi. Adottate, non comprate!
"
Isabella ADINOLFI,2019-12-17,IT,EU disability strategy post 2020 (debate),https://www.europarl.europa.eu/doceo/document/CRE-9-2019-12-17-INT-2-297-0000_IT.html,"  Isabella Adinolfi (NI).   – Signor Presidente, onorevoli colleghi, cosa significa essere una persona con disabilità nell'Unione europea oggi? Quali opportunità e prospettive si hanno? Il presente non è proprio roseo: dei 100 milioni di disabili in Europa, una persona su due è disoccupata, due su tre non hanno completato l'istruzione terziaria o equivalente e sempre due su tre sono a rischio povertà.
Di parole ne spendiamo tantissime, ma poi nei fatti che cosa siamo disposti a fare per cambiare la situazione? Ve lo chiedo perché anche nel recente passato, quando abbiamo discusso del Trattato di Marrakech, qui in quest'Aula, abbiamo dovuto superare enormi difficoltà affinché il trattato fosse ratificato, perché la discussione ricadeva sempre e soltanto sugli interessi economici di pochi. La base da cui partire per cambiare le cose per me è proprio questa: smettere di pensare soltanto all'economia, ma pensare ai diritti delle persone. 
Detto ciò, ci prepariamo a gettare le basi della strategia dell'Unione europea sulla disabilità per il post-2020 e quindi, a mio avviso, è necessario un riesame completo di tutte le normative e le politiche dell'Unione europea per garantire la piena armonizzazione con le disposizioni della Convenzione delle Nazioni Unite. 
È necessario garantire che ogni progetto finanziato dall'Unione europea preveda tra i suoi punti l'accessibilità. Questo è anche un modo per informare ed educare su questi temi ed è necessario coinvolgere in questo processo le organizzazioni più rappresentative.
Il compito di quest'Aula è quello di garantire ad ogni cittadino una vita piena e priva di qualunque tipo di discriminazione.
"
Isabella ADINOLFI,2019-11-28,IT,Haiti,https://www.europarl.europa.eu/doceo/document/CRE-9-2019-11-28-INT-4-102-0000_IT.html,"  Isabella Adinolfi (NI).   – Signora Presidente, onorevoli colleghi, l'inferno esiste e si trova ad Haiti. Corruzione, violenza e povertà sono ormai la normalità per la popolazione haitiana, un paese dove i diritti umani vengono calpestati ogni giorno sotto i nostri occhi. Non possiamo rimanere a guardare senza intervenire.
Ad Haiti esiste ancora la schiavitù e migliaia di bambini vengono venduti ogni anno come domestici alle famiglie più abbienti. Ad Haiti le donne che vengono violentate non trovano giustizia e non possono nemmeno abortire, l'uguaglianza di genere non esiste nemmeno davanti alla legge. Ad Haiti se scendi a protestare troppo spesso non torni più a casa.
Secondo i dati dell'Alto commissario delle Nazioni Unite per i diritti umani, durante le proteste di settembre e di ottobre hanno perso la vita almeno 42 persone e più di 80 sono state ferite. L'elenco è lungo ma penso che basti questo, quanto abbiamo detto oggi, per porsi una semplice domanda: perché siamo permettendo tutto questo?
Grazie Presidente e saluto l'Alto rapprsentante Mogherini e le faccio gli auguri per la sua carriera.
"
Isabella ADINOLFI,2019-11-26,IT,"Public discrimination and hate speech against LGBTI people, including LGBTI free zones (debate)",https://www.europarl.europa.eu/doceo/document/CRE-9-2019-11-26-INT-2-317-0000_IT.html,"  Isabella Adinolfi (NI).   – Signora Presidente, onorevoli colleghi, ""uniti nella diversità"", questo è il motto dell'Unione europea ma, a distanza di decenni, ci troviamo in quest'Aula a dover difendere i diritti fondamentali dei cittadini, diritti che dovrebbero essere universalmente riconosciuti.
L'estrema destra vorrebbe forse riscrivere la Dichiarazione universale dei diritti umani, aggiungendo che quei diritti valgono per molti, ma non per tutti. Oggi, addirittura, parliamo di ""zone libere LGBTI"", domani forse non riconosceremo i diritti di chi ha i capelli biondi, di chi è donna, di chi alto così.
La storia sembra ripetersi, ma si ripete nelle pagine più buie della nostra storia. Vi ricordate il concetto di Judendfrei? Ci apprestiamo a un nuovo nazismo? La deriva che stanno prendendo gli eventi è allarmante, il clima di odio può essere toccato con mano. Si odia chiunque sia diverso, per razza, per religione, per nazionalità, per orientamento sessuale. Ma queste sono scuse, sono scuse utilizzate da chi vuole canalizzare questo odio per fini di propaganda.
Mi chiedo: è questa l'Europa che vogliamo? È questo il futuro che desideriamo per noi e per i nostri figli? Sicuramente non è ciò che io voglio e chiedo a tutti voi, oggi in quest'Aula, di lanciare un messaggio forte e chiaro: non verranno tollerati attacchi e restrizioni ai diritti fondamentali di nessuno! Noi vogliamo riscrivere la storia, ma quella buona!
"
Isabella ADINOLFI,2019-11-25,IT,EU accession to the Istanbul Convention and other measures to combat gender-based violence (debate),https://www.europarl.europa.eu/doceo/document/CRE-9-2019-11-25-INT-1-154-0000_IT.html,"  Isabella Adinolfi (NI).   – Signor Presidente, onorevoli colleghi, l'Italia è uno dei paesi che ha firmato e ratificato la Convenzione di Istanbul, eppure i dati sono allarmanti: 142 donne uccise nel 2018, 94 nei primi dieci mesi del 2019, 14 000 le denunce di stalking, 17 000 quelle per maltrattamenti. Ma la situazione negli altri paesi dell'Unione europea non è migliore.
Siamo nel 2019 e la violenza di genere si manifesta in diverse forme, non soltanto fisica, non soltanto psicologica. La disparità di genere è anche salariale: pensate che le donne devono lavorare 66 giorni in più per guadagnare come un uomo.
Cosa vogliono dire questi dati? Che serve più impegno, che la Convenzione deve essere applicata a dovere, altrimenti rimangono soltanto belle parole su un foglio di carta. In Italia adesso con la legge sul codice rosso abbiamo fatto un grande passo avanti, ma altri passi ancora devono essere fatti e qui, in Europa, dobbiamo indicare la strada. Occorrono maggiori investimenti in educazione, bisogna finanziare i centri antiviolenza in tutta Europa e soprattutto dobbiamo parlarne, parlarne sempre e non soltanto il 25 novembre.
"
Isabella ADINOLFI,2019-07-17,IT,Presentation of the programme of activities of the Finnish Presidency of the Council (debate),https://www.europarl.europa.eu/doceo/document/CRE-9-2019-07-17-INT-3-038-0000_IT.html,"  Isabella Adinolfi (NI).   – Signor Presidente, onorevoli colleghi, ""Uniti nella diversità"" è il motto dell'Unione europea, ma sembriamo averlo dimenticato, pensando invece che sia la normalità che alcuni Stati membri vogliano imporsi su altri. 
Adesso più che mai dobbiamo guardare non solo alla crescita economica, ma anche alla crescita culturale, umana e sostenibile dell'Europa. 
Sono campana e la mia terra, come il resto del Sud, è stata dimenticata da tutti, ma sono anni che aspettiamo la bonifica di aree contaminate con i rifiuti tossici di tutta Europa, anni che aspettiamo che vengano salvaguardate le nostre eccellenze, anni che aspettiamo tutela per i nostri agricoltori e pescatori.
Occorrono investimenti e programmi che, guardando alle problematiche e alle peculiarità di ogni territorio, vadano a creare quelle opportunità lavorative e di vita, in particolare per i giovani, che possano fermare lo spopolamento e far ripartire l'economia.
Mi auguro che nei prossimi 5 anni, siano questi i punti cardine dell'azione di quest'Aula. Le politiche basate sull'austerità sono state un fallimento pagato a caro prezzo dai cittadini europei.
Adesso cambiare non è più una scelta, ma una necessità.
"
Isabella ADINOLFI,2024-01-17,IT,Gender aspects of the rising cost of living and the impact of the energy crisis (debate),https://www.europarl.europa.eu/doceo/document/CRE-9-2024-01-17-INT-3-487-0000_IT.html,"  Isabella Adinolfi,  a nome del gruppo PPE. – Signora Presidente, onorevoli colleghi, la crisi energetica e l'inflazione, ulteriormente aggravate dal prolungarsi della guerra in Ucraina e dalle relative sanzioni imposte alla Russia, stanno sconvolgendo le vite di milioni di cittadini europei.
Questo è un dramma umano che trascende le fredde statistiche: nell'ultimo anno più di 41 milioni di persone hanno affrontato l'inverno senza un adeguato riscaldamento nelle loro case, segno di una vera e propria emergenza sociale. Ancora più sconvolgente è l'aumento del numero di morti per il freddo, una tragedia che evidenzia la gravità della situazione.
Questo scenario è la diretta conseguenza di una politica energetica europea inadeguata che, agganciando i prezzi dell'elettricità a quelli del gas, ha generato condizioni speculative inaccettabili. Queste dinamiche hanno colpito duramente non solo le imprese, ma anche le famiglie, in particolar modo quelle più vulnerabili e residenti in aree rurali.
L'Unione europea, tuttavia, sembra non essere stata all'altezza della gestione di questa crisi. Non solo ha avuto un ruolo nel creare il problema, ma non ha neanche adottato azioni efficaci per contrastare e sanzionare le speculazioni.
Inoltre le politiche ambientali, sebbene essenziali per un futuro sostenibile, hanno spesso intensificato le difficoltà economiche di famiglie e imprese. Il triplicarsi delle bollette e la crescita dell'inflazione hanno costretto molte famiglie a rinunciare a tutto ciò che non è indispensabile per la sopravvivenza, incluso l'accesso alle cure mediche e all'acquisto di beni non essenziali. Questo ha creato un effetto a cascata, paralizzando interi settori commerciali.
La crisi ha reso evidente la necessità urgente di una riforma del mercato energetico che tuteli i diritti sociali ed economici dei cittadini, garantendone un accesso equo all'energia.
È dunque è urgente concentrarsi su soluzioni pratiche e immediate che possano assicurare a tutti, in particolare alle fasce più disagiate della popolazione, la possibilità di affrontare l'inverno in sicurezza. La realtà è che molte persone stanno pagando un prezzo eccessivamente alto a causa di queste politiche, e non possiamo permetterci di ignorare le loro voci in un dibattito così fondamentale per il futuro dell'Europa.
"
