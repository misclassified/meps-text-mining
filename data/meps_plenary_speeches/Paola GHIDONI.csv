MP,Date,Language,Title,Url,Content
Paola GHIDONI,2023-11-22,IT,Reducing regulatory burden to unleash entrepreneurship and competitiveness (topical debate),https://www.europarl.europa.eu/doceo/document/CRE-9-2023-11-22-INT-3-163-0000_IT.html,"  Paola Ghidoni (ID).   – Signora Presidente, signor Vicepresidente, onorevoli colleghi, ci sono due modi di guardare allo Stato: come ad un'istituzione che deve essere servita dai cittadini o come ad un ente che giustifica la sua esistenza con i risultati.
Io penso che le istituzioni debbano essere al servizio delle persone, non viceversa. Che chi lavora e dà lavoro sia aiutato e non ostacolato. Perché senza il lavoro e il valore che esso crea viene meno la sostenibilità del servizio pubblico. 
L'Italia è la prima nazione in Europa per pressione burocratica. Il nostro governo lo ha ben chiaro e sta semplificando molte norme. Anche l'Europa però deve contribuire a questo processo. Regolamenti e direttive ostacolano la crescita, dissuadono gli investitori, alimentano la classe burocratica sulle spalle dei settori produttivi. 
Lo chiedo insieme agli agricoltori italiani, chiamati a far fronte a 133 regolamenti e 46 direttive europee. E io credo che a questo punto l'Europa debba produrre una norma vale a dire quella di fissare un tetto al numero dei regolamenti... (La Presidente toglie la parola all'oratrice.)
"
Paola GHIDONI,2023-09-12,IT,Ukrainian grain exports after Russia’s exit from the Black Sea Grain Initiative (debate),https://www.europarl.europa.eu/doceo/document/CRE-9-2023-09-12-INT-2-393-0000_IT.html,"  Paola Ghidoni,  a nome del gruppo ID. – Signora Presidente, onorevoli colleghi, in Europa si combattono due guerre: quella sanguinosa sul fronte ucraino e quella silenziosa del grano. L'una è legata all'altra. Entrambe vanno fermate: i coltivatori italiani lo sanno.
Dall'inizio dell'invasione russa i prezzi di produzione del grano sono cresciuti a dismisura, mentre sono crollati quelli di vendita sul mercato. Come è possibile? Colpa di una speculazione finanziaria che non guarda in faccia a nessuno; pochi speculatori si stanno arricchendo sulle spalle di intere popolazioni.
L'Europa deve intervenire oppure, oltre ai prodotti energetici, sulle nostre tavole comincerà a mancare anche il pane.
"
Paola GHIDONI,2023-07-12,IT,Delivering on the Green Deal: risk of compromising the EU path to the green transition and its international commitments (debate),https://www.europarl.europa.eu/doceo/document/CRE-9-2023-07-12-INT-3-345-0000_IT.html,"  Paola Ghidoni,  a nome del gruppo ID. – Signor Presidente, signor Commissario Timmermans, onorevoli colleghi, se non altro la Commissione ha spiegato con chiarezza la sua posizione: gli obiettivi del green deal vanno realizzati a qualunque costo.
È una posizione già sentita qualche giorno fa, quando abbiamo letto i risultati dello studio aggiuntivo sull'impatto del regolamento per i fitosanitari in viticoltura: sì, ci viene detto, tale impatto sarà devastante; sì, distruggerà l'intero comparto vitivinicolo europeo, ma è un prezzo che i popoli d'Europa devono essere disposti a pagare perché l'agenda 2030 non può subire contrattempi, né correttivi.
L'idea che il fine giustifichi sempre i mezzi, che non esista mai un prezzo troppo alto, è l'esatta definizione del fanatismo. Ogni pagina violenta e drammatica nella storia del nostro continente ha avuto origine da questo atteggiamento. Perciò diremo sempre sì all'ambientalismo, ma non potremmo mai e poi mai dire sì al fanatismo.
Un altro modo di difendere il pianeta è possibile!
"
Paola GHIDONI,2023-06-15,IT,The water crisis in Europe (debate),https://www.europarl.europa.eu/doceo/document/CRE-9-2023-06-15-INT-4-033-0000_IT.html,"  Paola Ghidoni (ID).   – Signora Presidente, onorevoli colleghi, rappresentanti della Commissione, prima di iniziare chiedo di mandare tutti un abbraccio alle popolazioni dell'Emilia-Romagna ferite ma non certo sconfitte.
Potremmo discutere sulle cause del cambiamento climatico, ma atteniamoci ai fatti. Abbiamo visto le immagini dei disastri provocati dalla siccità, abbiamo visto quelle più recenti di molti territori europei devastati da tempeste e alluvioni. La scienza ci dice che i due fenomeni, siccità e alluvioni, sono in realtà collegati, ma ancora una volta atteniamoci ai fatti e alla scienza, a cui spesso qui molti si appellano. 
Uno studio dell'Università di Berkley sostiene che la produzione di carne sintetica inquina fino a venticinque volte più di quella tradizionale. Non solo, ma richiede anche molta più acqua. Le associazioni di coltivatori sostengono che la PAC favorirà le multinazionali a scapito delle imprese agricole a chilometri zero. 
Alla luce di questo, ben vengano il monitoraggio, lo scambio di informazioni e le iniziative di sensibilizzazione che la Commissione intende realizzare contro la siccità. Ma senza una modifica della PAC e con lo spreco di fondi pubblici per finanziare la ricerca di carne sintetica, già bocciata dalla scienza, le buone intenzioni serviranno a poco. 
"
Paola GHIDONI,2023-03-16,IT,"European Citizens’ Initiative ""Save bees and farmers! Towards a bee-friendly agriculture for a healthy environment"" (debate)",https://www.europarl.europa.eu/doceo/document/CRE-9-2023-03-16-INT-4-028-0000_IT.html,"  Paola Ghidoni (ID).   – Signora Presidente, gentile Commissaria, onorevoli colleghi, parlare di api significa parlare della nostra stessa vita. Senza le api molte colture non porterebbero frutti e semi e questo metterebbe a rischio la biodiversità. Senza la biodiversità sarebbero in pericolo la nostra salute e la sicurezza alimentare.
I nostri agricoltori tutto questo lo sanno bene: sono loro i primi custodi dell'ambiente, perché nessuno meglio di loro conosce i ritmi della natura, i suoi cicli, le sue regole e il modo migliore per rispettarla. Grazie al loro impegno quotidiano, gli agricoltori garantiscono la difesa della biodiversità. Pensiamo, ad esempio, a chi opera in territori complessi come quelli di montagna: grazie all'agricoltura e a tutti gli attori che contribuiscono a mantenerla viva, interi territori e comunità possono continuare a vivere. 
In altre parole, questo significa che la sostenibilità ambientale è strettamente legata alla sostenibilità economica e sociale. Sostenere convintamente chi lavora la terra e chi da essa ne produce eccellenze è il miglior modo per difendere il nostro futuro e quello dei nostri figli. 
"
Paola GHIDONI,2023-02-16,IT,Availability of fertilisers in the EU (debate),https://www.europarl.europa.eu/doceo/document/CRE-9-2023-02-16-INT-4-067-0000_IT.html,"  Paola Ghidoni (ID).   – Signor Presidente, onorevoli colleghi, signor Commissario, di fronte alla straordinarietà della crisi che ha investito il settore agricolo, a causa dell'aumento dei prezzi dei fertilizzanti, la Commissione ha risposto con iniziative – e il Commissario lo ha sottolineato – che sono condivisibili ma ordinarie di fronte a una situazione, come si è detto, straordinaria.
Occorrono un salto di consapevolezza e un salto di qualità. Le innovazioni scientifiche ci vengono in aiuto nella sfida per la costruzione di un modello sostenibile, sia da un punto di vista ambientale che economico. Esistono, ma non hanno ricevuto finora sufficiente attenzione, biofertilizzanti di origine animale di nuova generazione, così come nuove tipologie di fertilizzanti chimici, che consentono di ridurre la quantità di prodotto a parità di prestazioni.
È oggi possibile, a costi ragionevoli, realizzare impianti di biogas per la produzione di fertilizzanti e di energia, che consentono di ridurre la quantità di prodotto a parità di prestazioni, accorciando la catena di approvvigionamento e riducendo la dipendenza dei paesi europei dalle importazioni extra UE.
Tali innovazioni vanno promosse e sostenute dall'Unione sotto forma di incentivi e agevolazioni a un modello di produzione capace di traghettare il settore oltre le attuali difficoltà verso un futuro dove le nuove conoscenze scientifiche siano al servizio di una rinnovata consapevolezza ambientale.
"
Paola GHIDONI,2022-12-13,IT,A need for a dedicated budget to turn the Child Guarantee into reality - an urgency in times of energy and food crisis (debate),https://www.europarl.europa.eu/doceo/document/CRE-9-2022-12-13-INT-2-204-0000_IT.html,"  Paola Ghidoni (ID).   – Signor Presidente, signor Commissario, signor Ministro, onorevoli colleghi, i bambini sono il nostro presente e il nostro futuro, ve lo dico da madre e nonna.
Tanto rimane da fare per garantire un presente e un futuro dignitosi a molti bambini. In Italia un milione e trecentomila bambini vivono sotto la soglia di povertà; le famiglie con più figli sono quelle più a rischio di povertà.
Con le bollette e l'inflazione alle stelle, l'Europa deve fare di più per sostenere le famiglie più bisognose. Servono misure straordinarie per dare un futuro migliore a tanti bambini che oggi soffrono in situazioni di fragilità sociale ed economica.
L'Europa dimostri che c'è per i suoi cittadini più giovani e vulnerabili. Non c'è più tempo da perdere.
"
Paola GHIDONI,2024-01-17,IT,"Improving the socio-economic situation of farmers and rural areas, ensuring fair incomes, food security as well as a just transition",https://www.europarl.europa.eu/doceo/document/CRE-9-2024-01-17-INT-3-253-0000_IT.html,"  Paola Ghidoni (ID).   – Signora Presidente, onorevoli colleghi, le preoccupazioni degli agricoltori europei in sciopero sono le stesse di quelli italiani e hanno pure la stessa causa: il pregiudizio ambientalista alimentato dalla Commissione europea.
In Italia il settore ortofrutticolo ha prodotto il 40% in meno, quello zootecnico il 30%; si stima un calo di reddito per le imprese agricole pari al 60%; milioni di famiglie sono in pericolo.
L'Europa che fa? Con la scusa di difendere l'ambiente, tratta gli agricoltori come dei criminali. Se l'Europa non sostiene chi lavora, chi produce reddito, chi tramanda antiche tradizioni e ci riempie il piatto, non ha senso di esistere.
"
