MP,Date,Language,Title,Url,Content
Alessandra MUSSOLINI,2023-07-12,IT,The need for EU action on search and rescue in the Mediterranean (debate),https://www.europarl.europa.eu/doceo/document/CRE-9-2023-07-12-INT-3-086-0000_IT.html,"  Alessandra Mussolini (PPE).   – Signora Presidente, onorevoli colleghi, non è che però si può consentire che, quando c'è un dibattito sui migranti – è una cosa seria il rispetto per le vite umane – ci deve essere sempre l'attacco o addirittura la condanna da gente che vive in Stati membri dove non vedono per niente uno sbarco, dove non sanno neanche che cosa significa andare e salvare le vite in mare. Devono attaccare l'Italia e la Grecia?
Se non ci fosse l'Italia ci sarebbe il 100 % di morti in mare e questo documento, questa risoluzione, non serve a niente, sono parole. Perché è stato detto, l'unica cosa giusta è questa: non devono andare in mare perché muoiono. Muoiono perché ci sono questi barchini, perché appena vedono un'imbarcazione, che sia una ONG, che sia la Guardia costiera, si buttano tutti da una parte e si rovesciano e cadono in acqua perché non sanno nuotare.
Allora questo documento è fatto per le ONG, è scritto a più mani, perché dato che noi italiani abbiamo inserito una legge che pone di nuovo un controllo sugli sbarchi e sui porti sicuri, le ONG, invece, vogliono andare dove ritengono loro. Quindi si parla di nuovo in questa risoluzione di ""porto più vicino"", ma nessun ""porto più vicino"", perché devono essere dei porti che decidono gli Stati membri, dove ci sarà tutta una serie di aiuti, di viveri, di aiuti anche medici per queste persone.
Quindi, assolutamente io trovo fuori luogo – Commissario, Lei è stato a Lampedusa e io quindi voglio ringraziare prima di tutto la Guardia costiera italiana, che salva vite umane ""h24"", il sindaco Filippo Mannino e Attilio Lucia, che è il vicesindaco.
Queste sono persone, non solo da non condannare ma da ringraziare, Presidente... e Lei fa fare i comizi a questi di sinistra. Mi perdoni, non si fa così, c'è un dibattito, non un comizio...
(La Presidente ritira la parola all'oratrice)
(L'oratrice accetta di rispondere a una domanda ""cartellino blu"")
"
Alessandra MUSSOLINI,2023-07-12,IT,The need for EU action on search and rescue in the Mediterranean (debate),https://www.europarl.europa.eu/doceo/document/CRE-9-2023-07-12-INT-3-088-0000_IT.html,"  Alessandra Mussolini (PPE),  risposta a una domanda ""cartellino blu"". – Rispondo dicendo: cara, è esattamente questo! Noi vogliamo le regole, le ONG non possono scegliersi i porti perché in quei porti ci deve essere l'assistenza per i migranti, quindi non lo può decidere lei da questo scranno, né lo possono decidere le ONG. Lo devono decidere gli Stati membri che devono aiutare i migranti.
Questa è la legge e la legge va rispettata!
"
Alessandra MUSSOLINI,2023-04-18,IT,"The need for European solidarity in saving lives in the Mediterranean, in particular in Italy (debate)",https://www.europarl.europa.eu/doceo/document/CRE-9-2023-04-18-INT-2-370-0000_IT.html,"  Alessandra Mussolini (PPE).   – Signor Presidente, devo ringraziare il presidente Manfred Weber e il gruppo del PPE per aver introdotto il tema con decisione dell'Italia e della solidarietà, e immediatamente qui al Parlamento europeo ancora una volta le sinistre hanno addirittura eliminato, cambiato, voluto modificare un titolo per togliere il concetto di solidarietà dall'Italia, perché evidentemente non ce la possono fare ad avere solidarietà per questo Stato membro fondatore dell'Europa, al salvare vite umane. Noi siamo tutti d'accordo nel salvare le vite umane, tant'è che abbiamo votato a favore.
Addirittura il Presidente Mattarella ha chiesto maggiore organizzazione. Perché? Perché questo è importante. Cosa ha fatto l'Italia? Ha immediatamente nominato un commissario per lo stato di emergenza. Perché? Perché indica una situazione di maggiore organizzazione. Per fare cosa? Per ampliare l'accoglienza e l'integrazione, esattamente quello che deve fare il secondo livello che appartiene agli enti locali, e anche qui in Italia sempre le sinistre anziché dare una mano alla risoluzione di questa fase, come l'ha descritta Mattarella ""epocale"", che cosa hanno fatto? Quattro regioni non hanno dichiarato l'intesa con il nuovo commissario, sono ovviamente Emilia Romagna, Puglia, Toscana e Campania, e anche sei grandi città hanno detto no. Quindi continuare nella frammentazione, nel boicottare un'organizzazione che invece deve essere fatta su tutto il territorio nazionale con la piena solidarietà dell'Europa.
E volevo dire all'on. Ferrara che non si parla di costruire muri, si parla di difendere le frontiere esterne, e questa è una cosa importante, allora non c'è più Schengen, allora quando si entra e si esce da Schengen significa che i database non esistono più. Questo non è.
La difesa della migrazione passa anche dalle frontiere esterne, passa anche dal rafforzare le frontiere esterne e la sorveglianza. Ma tanto la sinistra non lo capisce.
"
Alessandra MUSSOLINI,2023-03-29,IT,The Rights of children in Rainbow Families and same sex parents in particular in Italy (debate),https://www.europarl.europa.eu/doceo/document/CRE-9-2023-03-29-INT-1-177-0000_IT.html,"  Alessandra Mussolini,  a nome del gruppo PPE. – Signor Presidente, onorevoli colleghi, cara Commissaria, lei giustamente ha fatto un bellissimo intervento in quest'Aula completamente vuota, perché alla sinistra, in questo Parlamento, fomentata soprattutto dalla delegazione italiana, non interessa. Non si fermano neanche davanti ai sacrosanti diritti dei bambini nati da famiglie omoaffettive pur di attaccare il governo italiano e l'Italia.
Hanno addirittura fatto un emendamento che in Italia non sarebbe stato ammesso, è inammissibile, va buttato, perché non è vero che il governo italiano ha bloccato il sindaco Sala che oggi è venuto a fare questa sceneggiata affacciato al balcone. È stata una sentenza della Corte di Cassazione, quindi i giudici, a camere riunite, che hanno detto, in mancanza di una legge, che non si possono direttamente registrare le nascite.
Io sono fermamente d'accordo con il regolamento del Consiglio sulla certificazione, il riconoscimento e l'accettazione reciproca tra gli Stati della filiazione. Secondo me quelli della sinistra, Benifei e gli altri, neanche l'hanno letta. Loro vogliono solo parlare contro l'Italia. Quindi tuteliamo i bambini, tutti, tutti, ma fermiamoci, abbiate almeno la pietà di fronte a questo. Parliamo realmente di questi temi, ma basta di attaccare l'Italia, perché sennò ogni settimana noi avremo degli argomenti. Per questo argomento non c'è un testo, è stato fatto solo così: uno prende, si alza e dice ""attacchiamo l'Italia, parliamo dei bambini"". Vergognatevi! Voi vi dovete vergognare!
Non mi è piaciuto neanche l'atteggiamento di Sala che, anziché pensare alle stazioni di Milano dove ci sono i delinquenti, viene qui a fare le sceneggiate, non a favore dei bambini. Facendo così voi lavorate contro i diritti dei bambini. Ma vergognatevi!
"
Alessandra MUSSOLINI,2023-03-16,IT,Resumption of the sitting,https://www.europarl.europa.eu/doceo/document/CRE-9-2023-03-16-INT-4-123-0000_IT.html,"  Alessandra Mussolini (PPE).   – Signor Presidente, onorevoli colleghi, per richiamare l'attenzione dell'Aula sui fatti gravissimi accaduti ieri nella città di Napoli, dove gruppi numerosi di violenti organizzati tedeschi hanno messo a ferro e fuoco la città, distruggendo negozi, intimidendo i cittadini ed è grazie alle forze dell'ordine, l'organizzazione italiana, che non ci sono stati dei morti. 
Come sia possibile che il governo socialista tedesco abbia potuto consentire una trasferta già nota e ampiamente annunciata su tutti i social media e che non ci siano state delle scuse formali e sostanziali da parte delle autorità tedesche, ma soprattutto il pagamento dei danni ingenti alla città di Napoli. 
"
Alessandra MUSSOLINI,2023-03-15,IT,Deaths at sea: a common EU response to save lives and action to ensure safe and legal pathways (debate),https://www.europarl.europa.eu/doceo/document/CRE-9-2023-03-15-INT-3-243-0000_IT.html,"  Alessandra Mussolini (PPE).   – Signor Presidente, onorevoli colleghi, che vergogna! Che vergogna sentire esponenti anche italiani che strumentalizzano i morti pur di andare contro un governo. La tragedia di Cutro è una tragedia non italiana, è una tragedia europea. E le soluzioni devono essere europee. Ma perché non parliamo anche dei bambini che scompaiono, di quello che accade in Italia? 
Ma non sapete quanto è complicato. L'Italia non lascia da solo nessuno e nessuno deve permettersi in Europa, e non lo si fa, di lasciare da sola l'Italia: 60.000 migranti sono stati salvati dalla Guardia costiera e dalla Guardia di Finanza. Chi lo ha fatto? A fronte di un aumento dei flussi migratori del 250% dalla Tunisia, dalla Libia, dalla tratta della Turchia. 
Allora parliamo di questo. Non buttiamo veleno addosso ad uno Stato membro che deve essere aiutato da tutti perché noi siamo l'Europa, non è che c'è l'Italia e l'Europa è da un'altra parte. Quindi quello che ho sentito, guardate, è veramente vergognoso. Perché non si onorano e non si porta rispetto alle tante vittime, ai sacrifici di vite umane che appartengono a tutti e tutti li dobbiamo rispettare. Ma voi no, voi della sinistra no! È come se io dicessi che le ONG raccolgono tangenti e sfruttano le vite umane e i migranti e lavorano con gli scafisti. Vero, cara? 
"
