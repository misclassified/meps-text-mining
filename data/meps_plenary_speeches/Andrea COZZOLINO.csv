MP,Date,Language,Title,Url,Content
Andrea COZZOLINO,2022-11-22,IT,Situation in Libya (debate),https://www.europarl.europa.eu/doceo/document/CRE-9-2022-11-22-INT-2-474-0000_IT.html,"  Andrea Cozzolino (S&D).   – Signora Presidente, onorevoli colleghi, in Libia noi europei paghiamo serissimi errori e nostre profonde divisioni. 
Altri nel frattempo hanno occupato uno spazio lasciato vuoto: Turchia, Russia, Egitto, paesi del Golfo. Il rischio che corriamo come istituzioni europee, Commissione, Stati membri, Parlamento, è la nostra fondamentale irrilevanza. Per recuperare un nostro ruolo occorrono credibilità, unità e determinazione dell'Unione europea, come ci indica la relazione di Pisapia, sottoposta alla nostra discussione e al confronto. 
Occorre lavorare politicamente per una nuova Berlino, per assicurare un futuro libero e unitario alla Libia, unitario, che tenga unita la Libia, garantire un processo democratico per eleggere un nuovo Parlamento e un nuovo esecutivo, liberare il territorio dalla presenza di troppe armi ed eserciti privati stranieri, chiedere di chiudere gli indegni centri di detenzione e liberare gli immigrati, privati di qualsiasi diritto di cittadinanza, assicurare, insieme a tutto questo, un programma economico, sociale e infrastrutturale di ricostruzione della Libia. È questo il compito che dobbiamo svolgere adesso.
"
Andrea COZZOLINO,2022-10-19,IT,Whitewashing of the anti-European extreme right in the EU (topical debate),https://www.europarl.europa.eu/doceo/document/CRE-9-2022-10-19-INT-3-167-0000_IT.html,"  Andrea Cozzolino (S&D).   – Signor Presidente, onorevoli colleghi, questo nostro confronto non è un capriccio per alimentare una sciocca polemica in sede europea, qui stiamo discutendo, credo, di un punto cruciale che viene prima di ogni altra cosa: la solidità del patto politico e democratico che ci unisce da oltre settant'anni, a fondamento della costruzione di questa casa comune, che è l'Europa e le sue diverse istituzioni, a cominciare dal Parlamento.
Se non lo vediamo siamo ciechi e pagheremo un duro prezzo nei prossimi mesi e nei prossimi anni. Lo dico soprattutto agli amici del Partito popolare, che non vedo presenti in massa a questa nostra discussione, anzi, ma anche al centro moderato, alla sinistra diffusa, sempre attenta a questi temi.
Noi siamo di fronte a un nuovo pensiero che viene avanti: non si evoca più il fascismo, non si chiede più di abbattere l'Europa, ma di minarla al proprio interno, nei principi costitutivi e fondamentali che ne hanno ispirato l'azione per oltre settant'anni.
È necessario reagire, è forse venuto il tempo di un nuovo patto costituente tra le forze democratiche europee.
"
Andrea COZZOLINO,2022-10-19,IT,Political situation in Tunisia (debate),https://www.europarl.europa.eu/doceo/document/CRE-9-2022-10-19-INT-3-317-0000_IT.html,"  Andrea Cozzolino,  a nome del gruppo S&D. – Signora Presidente, signor Commissario, onorevoli colleghi, proprio ieri, Commissario, una bambina è giunta sull'isola di Lampedusa. Ha solo quattro anni, è senza genitori ed è tunisina. È solo l'ultimo episodio che dimostra quanto grande sia il malessere che attraversa la società tunisina e, ancora di più, quanto grande e aperta sia la duplice sfida che sta davanti alla Tunisia in questo momento della sua storia. 
Innanzitutto, quella drammatica sul piano sociale ed economico e quella cruciale sul piano politico e democratico. Gli esiti sono ancora molto incerti, i segnali sono contraddittori.
Grazie all'UGTT si è siglato un importante accordo sui dipendenti pubblici, aprendo la strada per la concessione di un prestito di 1 miliardo e 900 milioni, che eviterà il default dello Stato da parte del Fondo monetario internazionale, fatti che salutiamo, credo, tutti positivamente e incoraggiamo.
Assai più incerta e carica di rischi è la sfida sul terreno politico e democratico. Saïed ha scelto la strada di concentrare su di sé i principali poteri ed è andato avanti sulla riforma costituzionale e la nuova legge elettorale, con la quale, il 17 dicembre, si eleggerà il prossimo nuovo Parlamento. Seguiamo con crescente preoccupazione questa fase, più di una delegazione del Parlamento europeo si è recata a Tunisi e ha incontrato i diversi protagonisti, abbiamo fatto appello sulla necessità di un dialogo inclusivo e costruttivo tra tutte le forze politiche.
Non siamo indulgenti con un sistema politico corrotto, che ha provocato danni alla Tunisia o una politica spesso divisa, come ancora adesso, però sentiamo la necessità di ritornare a essere vigili e attenti, come Commissione e come Parlamento, nell'interesse del popolo tunisino e della nostra solida amicizia con esso.
"
Andrea COZZOLINO,2022-10-05,IT,The situation of human rights in Haiti in particular related to gang violence,https://www.europarl.europa.eu/doceo/document/CRE-9-2022-10-05-INT-3-345-0000_IT.html,"  Andrea Cozzolino (S&D).   – Signor Presidente, onorevoli colleghi, Haiti è in preda a una spirale di violenza che non ha cessato di peggiorare sin dall'uccisione del Presidente Moïse. L'instabilità politica e le condizioni economiche e sociali, gravemente peggiorate dalla pandemia e dal violento terremoto dell'agosto 2021, fanno di Haiti in questo momento uno degli scenari di crisi più gravi per i diritti umani e sociali nel mondo. 
Il paese è in preda a una spirale di violenza, come hanno ricordato tanti colleghi, in cui si intravedono preoccupanti legami tra criminalità, gruppi violenti e politica corrotta, impegnata in una lotta incessante senza quartiere per il potere. Lo scorso anno sono avvenuti più di 1 000 omicidi. La maggior parte della popolazione vive in condizioni di assoluta povertà. 
La comunità internazionale ha adottato nei confronti di Haiti comportamenti altalenanti, con esiti a volte disastrosi, a cominciare dai comportamenti ambigui degli stessi Stati Uniti. Per questo motivo chiediamo all'Alto rappresentante e alla Commissione di intraprendere tutte le iniziative in sede internazionale per rafforzare le istituzioni di Haiti, al fine di arrestare la spirale di violenza e offrire una prospettiva meno sofferente al popolo di Haiti. 
"
Andrea COZZOLINO,2022-09-14,IT,"Nicaragua, in particular the arrest of the bishop Rolando Álvarez",https://www.europarl.europa.eu/doceo/document/CRE-9-2022-09-14-INT-3-361-0000_IT.html,"  Andrea Cozzolino,  a nome del gruppo S&D. – Signora Presidente, onorevoli colleghi, il governo del Nicaragua ha compiuto un vero e proprio salto di qualità nella repressione del dissenso politico interno. Ormai tutto questo è documentato dalle Nazioni Unite, dalle organizzazioni non governative, dalla stessa UE.
Tutto è iniziato dal 2018 ma negli ultimi mesi ha conosciuto una vera e propria recrudescenza e il nuovo bersaglio è diventata la Chiesa cattolica nicaraguense. Soprattutto da quando la Chiesa si è mossa per svolgere un ruolo di mediazione tra le forze politiche di opposizione e il governo stesso: una funzione di dialogo.
Prima sono state chiuse tante stazioni radio, poi l'espulsione del nunzio apostolico e infine l'arresto di numerosi preti, fino al culmine con l'arresto e la detenzione arbitraria del vescovo Álvarez.
Da qui si leva una voce chiara e forte, una voce unitaria, senza se e senza ma, perché questo oggi noi rappresentiamo, al Parlamento europeo, e per questo abbiamo voluto questa discussione. La voce è alta e la condanna è ferma per chiedere l'immediato rilascio del vescovo ma anche di tutte le altre forze che sono state detenute in queste settimane e in questi mesi, come abbiamo ricordato nella mozione, senza alcuna condizione.
"
Andrea COZZOLINO,2022-07-06,IT,"The situation of indigenous and environmental defenders in Brazil, including the killing of Dom Phillips and Bruno Pereira",https://www.europarl.europa.eu/doceo/document/CRE-9-2022-07-06-INT-3-409-0000_IT.html,"  Andrea Cozzolino,  a nome del gruppo S&D. – Signora Presidente, onorevoli colleghi, non sprechiamo questa occasione per fare una discussione da campagna elettorale, non è questo il tempo di una campagna elettorale. 
Negli ultimi anni in Brasile la condizione della popolazione indigena è drammaticamente peggiorata. Abbiamo assistito a gravi violazioni dei diritti fondamentali e tutto questo in un clima di impunità totale, anzi. Lo possiamo riconoscere con chiarezza, pronti a fare un confronto in ogni sede, che le scelte politiche adottate dal governo Bolsonaro hanno favorito l'emergere di questo clima di violenza e hanno aggravato le condizioni di sfruttamento della foresta amazzonica.
Diritti umani e tutela dell'ambiente in questo caso si intrecciano in un binomio indissolubile, la cui difesa assume la portata di un interesse universale, globale, mondiale. E questo interesse ci impone di assumere posizioni nette, non la prossima campagna elettorale.
È innanzitutto per fare chiarezza, piena luce sull'assassinio e sull'uccisione di un giornalista intelligente e curioso come Dom Phillips e dell'esperto indigeno Bruno Pereira. 
Inoltre, chiediamo alla Commissione e al Consiglio di adottare tutte le iniziative necessarie per ottenere il rispetto dei diritti delle popolazioni indigene amazzoniche e dei difensori dell'ambiente, per assicurare la tutela di un bene comune fondamentale per l'intera umanità, la foresta amazzonica.
"
Andrea COZZOLINO,2022-06-08,IT,Violations of media freedom and safety of journalists in Georgia,https://www.europarl.europa.eu/doceo/document/CRE-9-2022-06-08-INT-3-364-0000_IT.html,"  Andrea Cozzolino (S&D).   – Signora Presidente, onorevoli colleghi, signor Commissario, forse non era il momento di discutere e addirittura avere una risoluzione sulla Georgia nel contesto attuale geopolitico. Tuttavia, abbiamo avuto fiducia nella forza del dialogo tra di noi, concentrando la nostra attenzione sulla violazione delle libertà dei media e della sicurezza dei giornalisti e individuando anche le responsabilità delle autorità di governo. 
Insieme, nella risoluzione, abbiamo incoraggiato ad andare avanti le autorità georgiane, quelle europee, i tanti e diversi protagonisti, le tante istituzioni, e soprattutto rivolgendoci al popolo georgiano, con le procedure secondo l'articolo 49 per il riconoscimento dello status di candidato per l'ingresso nell'Unione europea. È giusto, è necessario incoraggiare questo processo. Le aspirazioni del popolo georgiano devono trovare una soddisfazione nel Parlamento europeo.
Non sprechiamo però questo tentativo, questo lavoro faticoso che stiamo svolgendo da anni. Con questa risoluzione rischiamo di mettere un ostacolo. Dobbiamo essere esigenti, ma non possiamo giocare qui una partita politica con la pretesa di decidere noi quale classe dirigente il popolo georgiano deve darsi. Per questo dobbiamo incoraggiare ad andare avanti in questo processo.
"
Andrea COZZOLINO,2022-05-04,IT,Use of the Pegasus Software by EU Member States against individuals including MEPs and the violation of fundamental rights (topical debate),https://www.europarl.europa.eu/doceo/document/CRE-9-2022-05-04-INT-3-291-0000_IT.html,"  Andrea Cozzolino (S&D).   – Signor Presidente, onorevoli colleghi, noi sappiamo che NSO è un'azienda privata israeliana ed è proprietaria delle più sofisticate tecnologie di sorveglianza. Questa azienda privata vende a Stati questa tecnologia grazie anche all'approvazione del ministero della Difesa di Israele e lo fa verso gli Stati democratici, dove è possibile controllare l'uso di questa tecnologia, e lo fa anche verso paesi illiberali, privi di carte costituzionali, privi di fondamentali diritti, di libertà. 
Ovviamente tutto questo lo fa per tutelare e garantire la sicurezza dei cittadini e la lotta al terrorismo. È evidente che si è creato qualcosa di mostruoso ed è necessario il lavoro che avviamo da qui ai prossimi dodici mesi. Noi abbiamo il dovere di dare delle risposte ai cittadini europei, ma parlare anche al mondo intero e dobbiamo farlo anche grazie alla collaborazione che deve venire dalla Commissione e dal Consiglio, perché noi dobbiamo fare chiarezza, senza se e senza ma, su quello che è accaduto e su quello che potrà accadere nelle prossime settimane e nei prossimi mesi e dobbiamo farlo nell'interesse dei cittadini europei. 
"
Andrea COZZOLINO,2022-05-04,IT,The case of Osman Kavala in Turkey,https://www.europarl.europa.eu/doceo/document/CRE-9-2022-05-04-INT-3-309-0000_IT.html,"  Andrea Cozzolino,  a nome del gruppo S&D. – Signor Presidente, onorevoli colleghi, è dolorosa la condanna all'ergastolo di Osman Kavala per lui e la sua famiglia, per la democrazia in Turchia, per i rapporti tra la Turchia e l'Unione europea, perché sono accuse false. 
Pesano come un macigno le interferenze politiche del governo, dichiarazioni pubbliche, promozioni in ambito governativo di personalità coinvolte nel caso, avvio di indagini disciplinari contro gli stessi giudici turchi che avevano in precedenza assolto Kavala. Tutto questo si inserisce in un quadro preoccupante. Assistiamo infatti ormai a un diffuso utilizzo politico della giustizia penale ai danni degli oppositori del governo. 
È ancora più preoccupante registrare la totale indifferenza del governo turco nei confronti delle sentenze della Convenzione europea sui diritti dell'uomo, che non solo evidenzia l'infondatezza delle accuse nei confronti di Kavala, ma che impone al governo di porre immediatamente fine alla violazione dei suoi diritti umani, civili e politici. Diritti, appunto, sanciti nella Convenzione europea dei diritti dell'uomo, di cui la stessa Turchia è parte, ma soprattutto diritti impressi nella coscienza politica giuridica della comunità internazionale. 
Proprio per questo noi dobbiamo tenere alta la mobilitazione e l'attenzione. Abbiamo fatto bene a discutere nel Parlamento e a votare con una larga maggioranza questa mozione e sollecitare la Commissione a fare tutti gli interventi necessari, anche rivolgendo un ennesimo appello al governo turco affinché interrompa immediatamente questa ingiustizia. 
"
Andrea COZZOLINO,2022-03-10,IT,"Myanmar, one year after the coup",https://www.europarl.europa.eu/doceo/document/CRE-9-2022-03-10-INT-4-097-0000_IT.html,"  Andrea Cozzolino,  a nome del gruppo S&D. – Signora Presidente, onorevoli colleghi, è trascorso un anno dal colpo di Stato in Myanmar. Da allora, le già precarie condizioni umanitarie sono enormemente peggiorate: più di 1 500 cittadini sono stati uccisi, più di 8 600 persone sono in carcere, 80 quelle condannate alla morte, più di 400 000 sono i nuovi sfollati. Tutto questo da quando c'è stato il colpo di Stato militare di un anno fa e dopo le contestate elezioni democratiche. Oggi il potere è nelle mani della giunta militare. 
Noi siamo in campo, come Europa, come Parlamento, in difesa della popolazione civile e dei difensori dei diritti umani e, in particolare, a difesa delle minoranze etniche e religiose, che già prima del colpo di Stato soffrivano di pesanti persecuzioni. Chiediamo alla giunta militare il rilascio di tutti i detenuti politici e di ripristinare il governo democraticamente eletto. Solo la politica, un processo democratico può ripristinare una condizione di pace e stabilità nel paese. Al tempo stesso, al nostro Borrell, alla Commissaria Jourová, alla Commissione nella sua interezza l'invito a sostenere tutte le iniziative diplomatiche, come quelle in corso all'Associazione delle nazioni del sud-est asiatico, ma soprattutto mettere pressione, pressione, sulla giunta militare per rendere possibile l'ingresso degli aiuti umanitari per tutta la popolazione civile nel paese, in particolare per gli sfollati.
Dobbiamo essere risoluti, determinati e vigili, soprattutto in questo momento. Se non ci sono sviluppi positivi, essere pronti a rafforzare e introdurre nuove sanzioni. Colpire fino in fondo gli interessi economici che si raccolgono intorno alla giunta militare: questo è il compito dell'Europa e questo è il compito che si dà il Parlamento europeo.
"
Andrea COZZOLINO,2021-10-19,IT,Situation in Tunisia (debate),https://www.europarl.europa.eu/doceo/document/CRE-9-2021-10-19-INT-2-226-0000_IT.html,"  Andrea Cozzolino (S&D).   – Signora Presidente, onorevoli colleghi, siamo a un passaggio cruciale della vita democratica della Tunisia.
Dinanzi ai danni sanitari, sociali, economici e finanziari della lunga pandemia, i rischi di un arresto del processo democratico sono cresciuti notevolmente. Per questo non è il momento di lasciarla sola e lasciare indifese le sue giovani e fragili istituzioni democratiche, è tempo di agire politicamente e diplomaticamente, come ha fatto il Vicepresidente e Alto rappresentante Borrell, recandosi a Tunisi nei giorni scorsi, per sorreggere sanitariamente, economicamente e finanziariamente lo sforzo che è in corso nella società tunisina.
Sappiamo i rischi che corre il presidente Saïed. Concentrare tutti i poteri nelle proprie mani, sospendere le attività del parlamento devono essere necessariamente misure temporanee, in grado di aprire una prospettiva democratica al paese. Un primo segnale è sicuramente la novità della nascita del nuovo governo a guida femminile, come avvenuto nelle scorse settimane.
Noi credo dobbiamo stare in campo pienamente come Unione europea. Non basta, certo, il segnale ultimo del governo, ma è necessario per aprire una seconda fase. È su questo che dobbiamo lavorare: una seconda fase della Repubblica democratica tunisina, dopo la rivoluzione del 2011 e la costituzione del 2014. I mali e i difetti della democrazia non si curano con il suo annullamento: questo mi pare il segnale che noi dobbiamo trasmettere ai cittadini e al popolo tunisino.
"
Andrea COZZOLINO,2021-10-07,IT,The case of Paul Rusesabagina in Rwanda,https://www.europarl.europa.eu/doceo/document/CRE-9-2021-10-07-INT-4-097-0000_IT.html,"  Andrea Cozzolino (S&D).   – Signor Presidente, onorevoli colleghi, chi chiamerebbe terrorista un uomo che ha salvato all'incirca 1 200 persone durante un genocidio? Eppure è così, è quello che hanno fatto la Corte e il governo del Ruanda, dove la democrazia viene imbavagliata da anni e le voci che sollevano critiche vengono trasformate in gridi di torture all'interno delle carceri.
Ci troviamo di fronte a un prigioniero politico, una condanna che sa di morte per un uomo di 67 anni sopravvissuto al cancro. È per questo che oggi condanniamo con forza l'arresto e la detenzione del signor Rusesabagina. Chiediamo il suo immediato rilascio e il suo rimpatrio in Belgio, paese di cui è cittadino e dunque cittadino europeo. Denunciamo le azioni lesive dei diritti umani e delle libertà individuali intraprese dalle autorità del Ruanda.
Invitiamo e sollecitiamo l'Alto rappresentante e Vicepresidente a preparare una lista di persone e di entità responsabili per la violazione dei diritti umani in Ruanda, in linea con il regime globale di sanzioni per i diritti umani dell'Unione europea. Bisogna dare un segnale chiaro e potente: il presidente del Ruanda non può e non deve continuare a reprimere i suoi oppositori con la detenzione e la tortura.
"
Andrea COZZOLINO,2021-09-16,IT,The case of human rights defender Ahmed Mansoor in UAE,https://www.europarl.europa.eu/doceo/document/CRE-9-2021-09-16-INT-4-075-0000_IT.html,"  Andrea Cozzolino,  autore. – Signora Presidente, onorevoli colleghi, ""non è tutto oro quello che luccica"". Questa è la frase che meglio descrive gli Emirati Arabi.
Infatti, dietro l'immagine di una classe dirigente illuminata, progressista, tollerante e che rispetta i diritti, si nasconde un regime illiberale.
Ahmed Mansoor, ingegnere, poeta, padre di quattro figli, è soltanto la vittima più prominente del regime repressivo emiratino, che vede tanti altri attivisti e dissidenti imprigionati in condizioni disumane, ad oltranza e senza un giusto processo.
Abu Dhabi e Dubai non calpestano soltanto i diritti umani: sono noti, come dimostra lo scandalo Pegasus, l'ingerenza e il tentativo di indebolire le democrazie nei paesi musulmani arabi e soprattutto in Europa. Lo abbiamo visto in Egitto, in Siria, in Sudan e non da ultimo in Tunisia, per non parlare del loro diretto coinvolgimento nella guerra in Libia e in Yemen, dove sono corresponsabili insieme all'Arabia Saudita di crimini di guerra.
Come rispondiamo a tutto questo? La situazione dei diritti umani negli Emirati è l'ennesima prova che il sistema di dialogo di alto livello sui diritti umani dell'UE ha enormi problemi, poiché è stretto tra l'esigenza di far rispettare i diritti e il realismo politico degli affari. E ovviamente i paesi con cui l'UE dialoga approfittano di questa contraddizione, utilizzandola come una foglia di fico.
Se l'Unione europea vuole essere credibile nella promozione dei diritti umani nel mondo deve, da un lato, attuare il principio di maggiore condizionalità e, dall'altro, attivare il meccanismo di sanzioni mirate di cui si è dotata recentemente.
Nel caso specifico degli Emirati, dovrebbe tradursi nell'embargo delle vendite delle armi, nella sospensione di regime facilitato di visti di Schengen, in sanzioni nei confronti dei criminali coinvolti nell'arresto di Mansoor e nei crimini commessi in Yemen, a cominciare dal generale Ahmed Nasser Al Raisi, candidato tra l'altro alla presidenza dell'Interpol, di cui l'UE è il principale finanziatore.
Sarebbe questo un modo per reagire, un modo per rappresentare una UE che è in grado di rispondere sul tema dei diritti umani senza guardare in faccia gli interlocutori, senza se e senza ma. Ecco, questa è la scelta che credo dovremmo fare tutti quanti insieme, per affermare un principio: che i diritti umani sono un valore inviolabile in ogni parte del mondo, in ogni luogo del mondo.
"
Andrea COZZOLINO,2021-06-23,IT,"Common provisions on the European Regional Development Fund, the European Social Fund Plus, the Cohesion Fund, the Just Transition Fund, the European Maritime, Fisheries and Aquaculture Fund and financial rules for those and for the Asylum, Migration and Integration Fund, the Internal Security Fund and the Instrument for Financial Support for Border Management and Visa Policy 2021-2027 – European Regional Development Fund (ERDF) and Cohesion Fund 2021-2027 – Specific provisions for the European territorial cooperation goal (Interreg) supported by the European Regional Development Fund (ERDF) and external financing instruments 2021-2027 (debate)",https://www.europarl.europa.eu/doceo/document/CRE-9-2021-06-23-INT-1-100-0000_IT.html,"  Andrea Cozzolino,  Rapporteur. – Signor Presidente, onorevoli colleghi, tre anni di lavoro: dal 2018-2019 al biennio 2020-2021. Grazie al contributo di colleghi preziosi della commissione REGI, che voglio ringraziare a cominciare dai relatori ombra, a tutti i colleghi della commissione REGI, a un clima unitario della commissione REGI, alla Commissaria Ferreira che ci ha accompagnato negli ultimi due anni, al personale, e oggi possiamo consegnare il nuovo regolamento del FESR e del Fondo di coesione.
Un regolamento più innovativo nei contenuti e nei metodi, più semplificato nella governance, più coerente con la storia della politica di coesione. Uno strumento potente nelle mani dei cittadini europei e degli Stati, delle regioni, delle città, delle comunità locali.
Dopo Next Generation EU, è lo strumento più potente finanziariamente che mettiamo in campo come Unione europea per contrastare le crescenti diseguaglianze territoriali, diseguaglianze che sono esplose e cresciute con la crisi in corso della pandemia e che sono diseguaglianze territoriali, di genere e generazionali.
Noi proviamo a dare una risposta, con questo nuovo regolamento, per dar vita a un nuovo equilibrio sociale, più sostenibile, più equo e più giusto nell'Europa dei prossimi anni. Le scelte e le priorità che abbiamo concentrato sono alcune che voglio segnalare e citare. 
Innanzitutto il pilastro sociale. Abbiamo fatto la scelta di accettare la sfida che intorno al pilastro sociale si possa contribuire a costruire una nuova sanità nella nostra Europa; il grande tema della casa, degli alloggi, soprattutto per le aree più difficili e più esposte alla crisi sociale; e poi la grande sfida ambientale. Abbiamo concentrato lì il 30 % delle risorse del nuovo fondo. 
Contribuiamo così a una svolta decisiva sull'economia circolare, sui rifiuti e sui servizi per l'ambiente: un programma di rigenerazione e di riqualificazione urbana; i parchi, le aree protette protagoniste della nuova politica di coesione; l'uscita, finalmente, dal finanziamento dell'economia fossile, a eccezione del gas, per il riscaldamento fino al 2025.
Infine, la terza grande scelta è quella della svolta digitale, della connessione e della mobilità: una scelta decisiva, soprattutto per i nuovi lavori, per una formazione continua, perché vogliamo una forza lavoro non subalterna alle trasformazioni odierne e pensiamo soprattutto a un'impresa innovativa, a una pubblica amministrazione digitalizzata, moderna, efficace ed efficiente.
Vogliamo creare cioè le condizioni perché nessun territorio dell'Europa, nessun cittadino dell'Europa, possa rimanere fuori dalla connettività e dalla connessione e per questo anche il rilancio sulle reti su ferro intorno alle città, dentro le città ma anche sulle grandi distanze.
Infine, anche alla luce dell'emergenza COVID, la grande scelta di dare una mano, un sostegno, a due grandi vettori fondamentali per la crescita dei prossimi anni della nostra Europa: il turismo sostenibile e la cultura. Lo facciamo investendo molte risorse, più di 243 miliardi di euro, il più potente programma europeo. Se combinato con i cofinanziamenti nazionali e regionali e con gli investimenti privati possiamo mobilitare più di 400-450 miliardi di euro. È una svolta, può essere una svolta!
Insieme a Next Generation EU può essere davvero un'occasione preziosa per costruire le condizioni di un nuovo sviluppo, più sostenibile, più equo socialmente, nei nostri territori e soprattutto consegnare una sfida alle regioni che hanno subito di più in questi anni le politiche di austerità, che hanno subito dal punto di vista sociale un allontanamento dal centro dell'Europa. Ecco, noi offriamo loro una nuova opportunità, una nuova possibilità per essere protagonisti della nuova politica europea.
Quindi una politica di coesione che cerca di rispondere, anche storicamente, alla sua funzione e al suo ruolo. Non sprechiamo questa occasione! Questo è l'invito e l'appello che vorremmo rivolgere a tutti quanti, perché adesso si apre la partita più difficile, quella dell'attuazione: è la sfida degli accordi di partenariato tra gli Stati e la Commissione, con un ruolo del Parlamento. È la sfida della definizione dei programmi regionali, metropolitani e nazionali.
Ecco, non sprechiamo questa straordinaria occasione! Insieme a Next Generation EU possiamo davvero dare un contributo per costruire una nuova Europa. Io credo che su questo sia fondamentale avere un grande dialogo con le forze sociali, con le giovani generazioni ma in modo particolare con le forze sociali: costruiamo dei programmi innovativi territorialmente se dialoghiamo con le forze sociali, imprenditoriali, con il mondo sindacale, con le forze giovanili, con il mondo dell'università. Questo è lo sforzo che sta davanti a noi.
Non è tutto. C'è molta strada da fare ma è un buon inizio per costruire una svolta dal punto di vista europeo.
"
Andrea COZZOLINO,2021-05-18,IT,EU strategy towards Israel-Palestine (debate),https://www.europarl.europa.eu/doceo/document/CRE-9-2021-05-18-INT-2-241-5000_IT.html,"  Andrea Cozzolino (S&D),  per iscritto. – Già prima della crisi di questi giorni tra Israele e Palestina, l'UE aveva più volte espresso la propria preoccupazione anche a causa dell'accelerazione degli insediamenti israeliani in Cisgiordania e a Gerusalemme est. Una posizione giusta ma insufficiente. La nostra colpevole negligenza ha di fatto avallato la politica della forza dei governi di Netanyahu. L'esito è sotto i nostri occhi: milioni di persone costrette a vivere in un regime di apartheid che ha prodotto l'ultima escalation di violenze. 
Hamas ha colpevolmente gettato benzina sul fuoco colpendo civili israeliani innocenti ed esponendo la popolazione di Gaza alla ritorsione militare, ma non si può per questo giustificare la brutale sproporzione della risposta armata del governo israeliano. 
Per questo, sono convinto che l'Unione europea dovrebbe adottare delle sanzioni nei confronti di Netanyahu e di Hamas come strumento di pressione per ottenere un immediato cessate il fuoco e la ripresa dei negoziati di pace, che pongano fine a questo nichilismo. Si badi bene, l'Unione europea ha impresso nei propri trattati la promozione dei diritti umani e della pace. Questo stesso Parlamento è incardinato in questi valori. Limitarci a condanne di circostanza ci esporrebbe a una insopportabile ipocrisia di cui la storia ci chiederà conto.
"
Andrea COZZOLINO,2021-03-09,EN,The Syrian conflict – 10 years after the uprising (continuation of debate),https://www.europarl.europa.eu/doceo/document/CRE-9-2021-03-09-INT-2-303-5000_EN.html,"  Andrea Cozzolino (S&D),  in writing. – I feel the urge to stress that today, ten years after the uprising, more than 4 million Syrian civilians and refugees are victims of a conflict they have no part in. Among our primary purposes as a democratic, peaceful, and safe Union, it is the duty to prevent and end wars, bring countries together, find diplomatic solutions, and save lives. The EU has to be ready to sustain Syrian citizens by directing its reconstruction funds to the rebuilding of the country, to ensure a safe return home for refugees, to relocate the missing, and finally pursuing punishment for the many war crimes against humanity.
"
Andrea COZZOLINO,2021-02-10,EN,The state of play of the EU’s COVID-19 Vaccination Strategy (continuation of debate),https://www.europarl.europa.eu/doceo/document/CRE-9-2021-02-10-INT-3-149-0000_EN.html,"  Andrea Cozzolino (S&D),  in writing. – I am sincerely concerned by the recent reports of delivery delays and dose reductions compared to the forecast for the first quarter of 2021, regarding producers BioNTech-Pfizer and AstraZeneca. I believe that these delays seriously undermine the Union and Member States vaccination plans’ objectives and the total effectiveness of the European COVID-19 vaccine strategy and the Union’s exit from the health emergency, including in terms of recovery economic. As done for the introduction of generic drugs for HIV at affordable prices 20 years ago, and the distribution of another vaccine during the polio epidemic in the 1950s, to guarantee widespread and equitable access to vaccines on a global scale, I ask the European Union: to evaluate to support the adoption of a moratorium that allows the suspension of patents and the sharing of technology, data, know-how, allowing generics manufacturers to contribute to increasing global availability, including through support for India and South Africa’s proposal at the WTO; to evaluate, as a member of the WTO, subject to an appropriate legislative act, the granting of a compulsory license for the production of covid-19 vaccines to public agencies or a generic drug manufacturer, according to TRIPS and the Doha Declaration.
"
Andrea COZZOLINO,2020-01-14,IT,Annual report 2018 on the human rights and democracy in the world and the European Union's policy on the matter (debate),https://www.europarl.europa.eu/doceo/document/CRE-9-2020-01-14-INT-2-340-0000_IT.html,"  Andrea Cozzolino,  a nome del gruppo S&D. – Signora Presidente, onorevoli colleghi, non è rituale, né un atto burocratico, l'appuntamento di oggi con la relazione del Parlamento sui diritti umani. Semmai, come è già stato ricordato, il voto e l'approvazione avvengono con troppo ritardo: più di un anno e mezzo di ritardo.
Il lavoro unitario che abbiamo fatto ci ha consentito soprattutto di mettere l'attenzione su tanti temi, e i colleghi e le colleghe del gruppo socialista che interverranno segnaleranno le novità della relazione.
A me preme segnalare soprattutto un tema: il fatto che abbiamo posto molto l'accento su come rendiamo più efficace la politica europea per la difesa e la salvaguardia dei diritti umani nel mondo.
E qui il tema dell'impunità è un tema cruciale, decisivo, che abbiamo cercato di mettere al centro, per affrontare un tema più di fondo: di fronte alla sfida della salvaguardia dei diritti umani e della difesa dei diritti umani, come contrastare l'impunità anche attraverso nuovi strumenti, nuovi poteri, in grado di ridurre la diffusione dell'impunità.
Questo è il nostro impegno e la nostra responsabilità, e sarà compito delle prossime relazioni entrare ulteriormente nel merito, fare di questo un tema cruciale della nostra identità, senza se e senza ma, per vincere davvero la sfida nel mondo sui diritti umani, facendo anche scelte forti – mi immagino al prossimo G20 di Riyadh – per condizionare la nostra partecipazione a quell'appuntamento per porre il tema dei diritti umani anche in un grande paese come l'Arabia Saudita.
"
Andrea COZZOLINO,2020-01-14,IT,Situation in Libya (debate),https://www.europarl.europa.eu/doceo/document/CRE-9-2020-01-14-INT-2-449-0000_IT.html,"  Andrea Cozzolino (S&D).   – Signora Presidente, onorevoli colleghi, seguiamo con attenzione gli sviluppi, come ha detto l'Alto rappresentante/Vicepresidente con grandissima onestà, ora dopo ora, ed è di adesso, degli ultimi minuti, la notizia che Haftar ha deciso di partecipare alla conferenza di Berlino di domenica. Seguiamo tutto questo con grandissima preoccupazione e tensione e sentiamo a volte il rischio di una nostra inutilità e inefficacia.
In questi casi l'unica opportunità, l'unica possibilità che abbiamo a disposizione è la risorsa della politica: non rinunciare a fare politica, avere chiari i nostri obiettivi – rafforzare l'azione diplomatica, politica ed istituzionale; assicurare l'interruzione delle ostilità e il cessate il fuoco; consentire, se possibile, la conferenza di Berlino; mettere in campo una proposta di aiuti per i tanti cittadini libici, soprattutto i tanti cittadini libici, soprattutto i bambini coinvolti e vittime della guerra in corso; creare le condizioni politiche e istituzionali per rafforzare l'unità, l'integrità e la piena sovranità della Libia; mettere in campo una forza di deterrenza.
Credo che questo sia l'appello su cui dovremmo lavorare: una forza di deterrenza che aiuti il successo del dialogo e della pace, perché non ce la si fa solo con l'azione diplomatica se non mettiamo in campo una forza di deterrenza europea e non lasciamo il campo ad altre forze e ad altre realtà istituzionali e politiche.
Ecco, credo che questo dovrebbe essere il nostro compito in questo momento difficile, sapendo che giochiamo un ruolo fondamentale per il futuro dell'Europa. Si gioca una partita decisiva in Libia per il futuro stesso dell'Europa, di tutta l'Europa, e non può essere una partita giocata dai singoli Stati, a cominciare da paesi come l'Italia o la Francia.
Credo che questo sia il lavoro che dovremmo fare e che dovremmo incoraggiare l'Alto rappresentante/Vicepresidente Borrell a svolgere questa funzione pienamente, perché ci giochiamo davvero una partita decisiva della nuova Commissione e del nuovo Parlamento per tutta la legislatura. 
"
