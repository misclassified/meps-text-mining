MP,Date,Language,Title,Url,Content
Fulvio MARTUSCIELLO,2023-06-12,IT,Negotiations ahead of Parliament’s first reading (Rule 71) (action taken),https://www.europarl.europa.eu/doceo/document/CRE-9-2023-06-12-INT-1-015-0000_IT.html,"  Fulvio Martusciello (PPE).   – Signora Presidente, onorevoli colleghi, io voglio ricordare oggi, in quest'Aula, Silvio Berlusconi. Silvio Berlusconi è stato un nostro collega. E voglio solo dire a tutti i nostri colleghi, a quelli che l'hanno incrociato nei corridoi, a quelli con cui ha parlato, a quelli con cui ha votato insieme, a quelli con cui qualche volta, magari, si è confrontato anche duramente, voglio dire a tutti questi colleghi: siate fieri di averlo conosciuto, perché un uomo così non sarà facile ritrovarlo nella storia dell'Europa e del nostro paese. Noi ne siamo fieri e onoreremo come membri del Parlamento sempre il suo ricordo. 
"
Fulvio MARTUSCIELLO,2023-02-15,IT,One year of Russia’s invasion and war of aggression against Ukraine (debate),https://www.europarl.europa.eu/doceo/document/CRE-9-2023-02-15-INT-3-061-0000_IT.html,"  Fulvio Martusciello (PPE).   – Signor Presidente, onorevoli colleghi, quando sono arrivato qui in Parlamento stamattina pensavo di trovare un'Aula piena di europarlamentari, di ascoltare interventi tutti mirati a riaffermare la posizione che il Parlamento europeo ha sempre avuto: quella di difesa dell'Ucraina e di condanna dell'invasione russa.
Spiace constatare che tanti colleghi hanno scelto di non partecipare a questo dibattito – l'Aula è tristemente semideserta –, e spiace constatare che alcuni colleghi hanno preferito la polemica politica alla riflessione, invece, su quello che significa un anno di guerra.
Forza Italia ha sempre rimarcato, in ogni suo voto e in ogni suo atto, la condanna nei confronti dell'invasione dell'Ucraina. Non c'è un solo atto in questo Parlamento europeo che vada in maniera differente. Spiace constatare che alcuni colleghi socialisti, anziché utilizzare il tempo concesso loro per parlare dell'invasione della Ucraina, l'hanno utilizzato per attaccare l'Italia e per attaccare un leader politico come Silvio Berlusconi. Hanno sbagliato e spero che lo capiscano.
"
Fulvio MARTUSCIELLO,2022-12-12,IT,One-minute speeches on matters of political importance,https://www.europarl.europa.eu/doceo/document/CRE-9-2022-12-12-INT-1-211-0000_IT.html,"  Fulvio Martusciello (PPE).   – Signora Presidente, onorevoli colleghi, quando in Italia leggo l'articolo 21 della Costituzione, probabilmente non rifletto sul fatto che non è sempre scontata la libertà di manifestare.
Per noi europei è una cosa normale avere la libertà di poter andare in piazza, di poter manifestare le proprie idee. Per tanti che vivono altrove, in paesi come l'Iran, questo diritto non esiste e per questo diritto si muore, si viene impiccati in pubblica piazza.
Ricordiamo in quest'Aula quello che è accaduto nella giornata di oggi, quando il povero Majidreza Rahnavard è stato impiccato soltanto perché aveva manifestato. Aveva 23 anni, aveva una vita davanti, è andato in piazza per difendere le proprie idee, per protestare contro l'ingiustizia della morte di Mahsa Amini.
E allora questo Parlamento deve riflettere su quello che sta diventando l'Iran e deve sviluppare ogni forma di difesa e di sanzione nei confronti di un paese che nega questo diritto.
"
Fulvio MARTUSCIELLO,2022-10-19,IT,Whitewashing of the anti-European extreme right in the EU (topical debate),https://www.europarl.europa.eu/doceo/document/CRE-9-2022-10-19-INT-3-128-0000_IT.html,"  Fulvio Martusciello (PPE).   – Signor Presidente, onorevoli colleghi, che cos'è la democrazia? La democrazia è il voto del popolo. 
In Svezia a settembre ha votato l'82 % dei cittadini svedesi; hanno scelto liberamente, senza costrizioni, senza violenze, si sono recati in cabina elettorale e hanno espresso un voto. La stessa cosa è accaduta in Italia il 25 settembre. Il 64 % degli italiani è andato nella cabina elettorale e ha fatto la propria scelta, ragionevolmente, consapevolmente. 
Questa è la democrazia: è il diritto dei cittadini di poter scegliere liberamente da chi essere governati e questo Parlamento non può sindacare cosa sia giusto o sbagliato, non possiamo ritenere che un governo sia non in linea soltanto perché non ha le stesse idee che magari abbiamo noi nel cuore. Dobbiamo essere razionali nel giudicare i governi e dobbiamo giudicare i governi dagli atti, da quello che faranno.
Ho sentito, devo dire la verità, tante sciocchezze sul mio paese, sull'Italia. Noi siamo chiari, chiarissimi, sulla nostra linea politica estera. Siamo stati i primi a condannare l'invasione in Ucraina e la nostra linea non cambierà assolutamente con il nuovo governo, così come non era cambiata con i governi precedenti.
Ecco, dobbiamo essere consapevoli che gli atti che feriscono sono quelli che magari sono accaduti qui oggi in questo Parlamento, quando un emendamento corretto, che voleva tentare di ripristinare la corretta educazione dei ragazzi palestinesi sia stato bocciato e non sia stato messo in votazione. Questi sono gli atti che feriscono: l'antisemitismo dilagante che purtroppo è presente anche in questo Parlamento e sta trovando grande spazio in Europa.
"
Fulvio MARTUSCIELLO,2022-10-17,IT,"The Rule of Law in Malta, five years after the assassination of Daphne Caruana Galizia (debate)",https://www.europarl.europa.eu/doceo/document/CRE-9-2022-10-17-INT-1-116-0000_IT.html,"  Fulvio Martusciello (PPE).   – Signor Presidente, onorevoli colleghi, la storia di Daphne Caruana Galizia è la storia di Ján Kuciak: giornalisti uccisi durante le loro indagini sotto i governi socialisti. 
E allora io voglio cogliere l'occasione per ricordare in quest'Aula le dichiarazioni che i governi socialisti hanno fatto per cercare verità e giustizia, per chiedere verità e giustizia. Ricordiamo le loro dichiarazioni. Quello che avete sentito è il rumore del silenzio. E il silenzio in questi casi uccide due volte.
"
Fulvio MARTUSCIELLO,2022-07-04,IT,One-minute speeches on matters of political importance,https://www.europarl.europa.eu/doceo/document/CRE-9-2022-07-04-INT-1-261-0000_IT.html,"  Fulvio Martusciello (PPE).   – Signora Presidente, onorevoli colleghi, nel tardo mese di agosto ci sarà l'incontro tra il Presidente Macron e il Presidente dello Zimbabwe, a dimostrazione di un ritorno alla normalità nei rapporti fra l'Unione europea e questo paese, che è culminato nell'eliminazione di alcune sanzioni nei confronti di alcuni soggetti.
D'altronde, che lo Zimbabwe vada verso una valutazione positiva lo dimostra anche lo svolgimento delle elezioni suppletive, che ha visto vincere l'opposizione con tanti seggi, a dimostrazione che il paese va verso una democratizzazione nuova, non ci sono stati né scontri né accuse di brogli.
È allora giunto il momento, da parte dell'Unione europea, anche alla luce dell'incontro che ci sarà a fine agosto con Macron, di eliminare le ultime sanzioni che ci sono nei confronti di questo paese, che può diventare davvero una frontiera forte nei confronti dell'avanzata del terrorismo, del jihadismo – ricordiamo quello che è accaduto a Mogadiscio – e bisogna mettere lo Zimbabwe in condizione di far fronte all'avanzata jihadista nella regione.
"
Fulvio MARTUSCIELLO,2022-06-22,IT,Future of EU-Africa trade relations (debate),https://www.europarl.europa.eu/doceo/document/CRE-9-2022-06-22-INT-1-273-0000_IT.html,"  Fulvio Martusciello (PPE).   – Signora Presidente, onorevoli colleghi, non ci potrà mai essere una vera e propria partnership commerciale con l'Africa se non si elimineranno delle sanzioni che sono molto spesso antistoriche nei confronti di alcuni paesi e se non si decide in maniera chiara di combattere il fenomeno dell'insurrezione jihadista.
L'insurrezione jihadista, aggravatasi a Cabo Delgado dal 2017, si sta riversando nei paesi vicini, e gli attacchi in Tanzania di sabato scorso lo dimostrano, nonostante l'invio di truppe destinate a fronteggiare il fenomeno jihadista. L'Unione europea non agisce in maniera chiara nei confronti di questo fenomeno, nonostante ci siano alcuni paesi, come ad esempio lo Zimbabwe, che hanno deciso di fare della lotta al jihadismo la loro bandiera. E il presidente Macron questo l'ha capito, tant'è vero che ha incontrato il presidente dello Zimbabwe, e il nostro collega Elmar Brok si recherà in quel paese per esaminare la situazione alla luce delle elezioni presidenziali del 2023, e anche lo European Investment Fund ha destinato oltre 12 milioni e mezzo di euro per gli imprenditori locali.
Questo è positivo, ma è giunto il momento di discutere della legittimità del fatto di tenere ancora in piedi sanzioni che bloccano l'economia di questo paese che, ripeto, è l'unico paese che sta facendo davvero una grande lotta nei confronti del jihadismo. Non possiamo aspettare che la situazione degeneri.
"
Fulvio MARTUSCIELLO,2022-06-22,IT,One-minute speeches on matters of political importance,https://www.europarl.europa.eu/doceo/document/CRE-9-2022-06-22-INT-1-315-0000_IT.html,"  Fulvio Martusciello (PPE).   – Signora Presidente, onorevoli colleghi, da former president della delegazione di Israele non posso che plaudere agli accordi di Abramo che hanno proiettato la possibilità di una nuova pace nella regione mediorientale e soprattutto hanno fatto conoscere all'Unione europea gli Emirati Arabi, la loro capacità di crescere nuove generazioni che predicano la tolleranza, il rispetto delle religioni, la capacità di proporre programmi scolastici che facciano crescere appunto nuove generazioni concentrate sui valori della pace e della tolleranza. 
I programmi di studio, infatti, prevedono la lotta al jihadismo, prevedono un profondo rispetto religioso e questi programmi di studio sono all'avanguardia e sono le basi sostanzialmente perché si sia poi arrivati a questi storici accordi di Abramo. 
L'Unione europea deve valorizzare questi accordi, guardare alla possibilità di trovare una nuova pace in Medio Oriente, partendo appunto dagli accordi di Abramo. 
"
Fulvio MARTUSCIELLO,2022-06-08,IT,"The human rights situation in Xinjiang, including the Xinjiang police files",https://www.europarl.europa.eu/doceo/document/CRE-9-2022-06-08-INT-3-326-0000_IT.html,"  Fulvio Martusciello (PPE).   – Signora Presidente, onorevoli colleghi, oggi al Parlamento europeo abbiamo il coraggio di affrontare questo tema, ma chiediamoci cosa stanno facendo gli Stati membri dell'Unione europea.
L'Italia non fa nulla. L'Italia ha negato sempre in maniera strumentale l'esistenza di questo problema. Nel 2015, addirittura, l'allora ministro degli Esteri Gentiloni, che oggi è Commissario dell'Unione europea, siglò un accordo di cooperazione e di pattugliamento con la Cina e un accordo successivo, nel 2017, fu siglato dal vice ministro dell'Interno. Una collaborazione costante con la polizia cinese, che ha trovato poi una sua massima esplicazione nel fermo che fu fatto all'interno del Senato, proprio all'entrata del Senato italiano, del Presidente del Parlamento uiguro. Pensiamo anche che non c'è nessuna testata italiana che è impegnata nell'attività di decriptazione dei file.
Dobbiamo chiederci quindi, cosa fanno i singoli Stati europei per evitare quello che sta accadendo in questa regione della Cina.
"
Fulvio MARTUSCIELLO,2022-04-06,IT,The situation of the rule of law and human rights in the Republic of Guatemala,https://www.europarl.europa.eu/doceo/document/CRE-9-2022-04-06-INT-3-360-0000_IT.html,"  Fulvio Martusciello,  a nome del gruppo PPE. – Signor Presidente, onorevoli colleghi, giudico questa risoluzione troppo debole; troppo debole perché la situazione in Guatemala ha raggiunto un livello di guardia altissimo.
Basta pensare a quello che ha detto il Segretario generale Guterres lo scorso giovedì, quando si è espresso in maniera netta sulle persecuzioni che oltre 15 funzionari di giustizia stanno subendo in Guatemala. Tra questi 15 funzionari c'è anche la grande Erika Dávila, che ha scritto pagine memorabili nella lotta alla corruzione in Guatemala e che non trova una giusta difesa ed è costretta all'esilio, è costretta a dover andare via dal Paese che ha cercato sempre di difendere. 
La sua è una storia, quella di Dávila, di difficoltà continua e proprio perché donna. Non dimentichiamoci che il Guatemala ha approvato in questi giorni una legge violenta contro l'aborto, a favore delle discriminazioni sessuali e probabilmente Dávila paga il fatto di essere una donna. La sua storia, le difficoltà della sua carriera dimostrano quanto ha dovuto lottare ogni volta per superare queste difficoltà.
Allora chiediamo alla Commissione una presenza forte, una posizione forte contro queste ingiustizie che subiscono i giudici.
"
Fulvio MARTUSCIELLO,2024-01-16,IT,"Fight against the resurgence of neo-fascism in Europe, also based on the parade that took place in Rome on 7 January (debate)",https://www.europarl.europa.eu/doceo/document/CRE-9-2024-01-16-INT-2-424-0000_IT.html,"  Fulvio Martusciello,  a nome del gruppo PPE. – Signor Presidente, onorevoli colleghi, se questo dibattito si fosse fermato alla parola ""Europa"", o se dopo la parola ""Europa"" avesse scritto ""anche basato sui fatti del 7 ottobre"", ""sul nazismo che è emerso il 7 ottobre"" probabilmente oggi staremmo parlando di qualcosa di molto più grave, di molto più serio. 
Si è voluto un dibattito di questo genere, quasi facendo immaginare che l'Italia non sia un paese democratico: in Italia l'apologia del fascismo è reato, è previsto come reato e le persone che si sono macchiate di questo reato saranno perseguite.
Ma siamo sicuri che in questi giorni il nazismo e il fascismo sia stato adeguatamente combattuto da coloro che vogliono giustificare in qualche modo quello che è accaduto il 7 ottobre? Quante voci si sono alzate, dagli stessi che si lamentano dei comportamenti che sono avvenuti a Roma, nei confronti di quello che è accaduto alle donne israeliane il 7 ottobre?
Un nazismo feroce che abbiamo rivisto vivere nel racconto del New York Times: le violenze subite, le donne stuprate, uccise, strappate dalle proprie case. Il nazismo è tornato prepotentemente, fuori dall'Europa e in Europa nella mancata condanna forte di quegli avvenimenti, quasi che volessimo dimenticarlo, condannarlo, quasi che volessimo immaginare che ci fosse una responsabilità, dall'altra parte, che aveva generato questi comportamenti.
Non esistono dittatori buoni e dittatori cattivi, non esiste la violenza buona e la violenza cattiva, non esiste un fascismo buono e un fascismo cattivo!
E allora dobbiamo immaginare che questo Parlamento, così come ha la capacità di alzare la voce nei confronti di coloro che inneggiano al fascismo alzando la mano al cielo e facendo il saluto romano, in maniera ugualmente forte condanni, senza se e senza ma!, la violenza terroristica che è stata messa in campo il 7 ottobre e non si nasconda dietro una responsabilità che si vuole attribuire ad Israele.
"
Fulvio MARTUSCIELLO,2023-12-11,IT,One-minute speeches on matters of political importance,https://www.europarl.europa.eu/doceo/document/CRE-9-2023-12-11-INT-1-176-0000_IT.html,"  Fulvio Martusciello (PPE).   – Signora Presidente, onorevoli colleghi, domani ci sarà un grande evento qui, la premiazione di una donna straordinaria, Mahsa Amini, che purtroppo non sarà qui con noi, perché l'Iran non le dà il permesso di venire a Strasburgo per ritirare questo premio.
La discriminazione a cui assistiamo oggi nei suoi confronti è soltanto una delle tante discriminazioni che l'Iran mette in campo nei confronti delle minoranze, continuamente. Basti pensare a quello che subiscono ogni giorno, per fare un esempio, le minoranze azere in Iran, a cui non viene riconosciuto il diritto di potersi esprimere nella propria lingua e di poter scrivere i propri documenti, a cui non viene riconosciuta la possibilità di poter dichiarare la propria cultura. Non viene riconosciuto loro alcun diritto, le regioni dove vivono sono sottofinanziate.
Ogni giorno in Iran c'è una discriminazione verso una minoranza e io mi chiedo: l'Unione europea fino a quando potrà accettare questo? Fino a quando non accetterà di mettere in campo sanzioni vere per punire questo Stato che fa dell'antidemocrazia e della persecuzione nei confronti delle minoranze la propria regola?
"
Fulvio MARTUSCIELLO,2022-04-04,IT,One-minute speeches on matters of political importance,https://www.europarl.europa.eu/doceo/document/CRE-9-2022-04-04-INT-1-168-0000_IT.html,"  Fulvio Martusciello (PPE).   – Signor Presidente, onorevoli colleghi, le elezioni suppletive del 26 maggio in Zimbabwe sono state osservate da una serie di ambasciatori, quelli degli Stati Uniti, della Gran Bretagna, della Svezia e dell'Olanda, che hanno valutato queste elezioni suppletive pacifiche, constatando che il procedimento democratico è stato rispettato. Sembrerebbero superati gli scontri del 2018 quando, con la forza e con il potere militare, furono affermati altri principi.
E allora dobbiamo chiederci se non sia il momento di rivalutare il ruolo dello Zimbabwe e della lotta al jihadismo e se l'Europa deve fare ogni sforzo per conservare i rapporti con lo Zimbabwe ed evitare che venga regalato come partner alla Russia di Putin.
Per questa ragione chiediamo al Consiglio di valutare l'opportunità di confrontarsi con questo Stato per graduare le sanzioni che gli sono state inflitte nel corso del tempo, perché lo Zimbabwe può essere davvero un partner straordinario nella lotta al jihadismo, che sta affliggendo tutti i Paesi dell'Africa.
"
Fulvio MARTUSCIELLO,2022-01-19,IT,Political crisis in Sudan,https://www.europarl.europa.eu/doceo/document/CRE-9-2022-01-19-INT-3-298-0000_IT.html,"  Fulvio Martusciello,  a nome del gruppo PPE. – Signora Presidente, onorevoli colleghi, gravi sarebbero le conseguenze per l'Europa se il Sudan precipitasse nel caos. 
Il Sudan confina con la Libia e con l'Egitto, ovvero con le porte dell'Africa che entrano in Europa. Assisteremmo a uno sviluppo terribile di migranti clandestini, traffico di persone e traffico di armi, per cui è interesse dell'Unione europea, come è interesse delle grandi potenze, che ci sia una stabilizzazione della situazione politica in Sudan.
Ed è per questo che tutte le parti in causa, dalla società civile all'élite e ai militari, devono trovare una soluzione che consenta a questo paese di rincamminarsi verso la soluzione democratica, che arriverà poi con le elezioni del 2023.
Personalmente sono contrario alle sanzioni economiche annunciate dalla Banca mondiale, attraverso il suo presidente David Malpass, che vuole bloccare gli aiuti economici al Sudan: 3 miliardi di dollari, l'annuncio che fu fatto nel novembre del 2021 dall'amministrazione Biden di bloccare 700 milioni di dollari a favore di questo paese e anche quello che viene scritto nella risoluzione che ci viene proposta dai colleghi del Parlamento, dove subordinano gli aiuti dell'Unione europea alla ritrovata stabilità, perché questi aiuti sono destinati alla popolazione civile, sono destinati ai disperati, ai tanti che soffrono quotidianamente, non sono certo vantaggi per l'élite. Rischiamo soltanto di produrre caos se subordiniamo l'erogazione degli aiuti alla ritrovata stabilità politica.
È necessario invece, ripeto, che tutti gli attori si mettano allo stesso tavolo, dall'élite alla società civile ai militari, per trovare una soluzione che dia un nuovo ordine alle cose.
Abbiamo letto le agenzie di qualche giorno fa, quando l'inviato speciale statunitense per il Corno d'Africa David Satterfield sarà a Khartoum nei prossimi giorni per tentare di ritrovare una via democratica e per incontrare i militari. Sappiamo che Washington fonda sul governo militare buoni rapporti, anche perché i militari hanno garantito il rispetto degli accordi di Abramo con Israele.
Guardiamo con grande interesse e favore all'attività dell'inviato per il Corno d'Africa David Satterfield e ci auguriamo che da questi incontri possa nascere un nuovo accordo tra società civile e militari per trovare un nuovo governo per questo paese.
"
Fulvio MARTUSCIELLO,2021-12-13,IT,One-minute speeches on matters of political importance,https://www.europarl.europa.eu/doceo/document/CRE-9-2021-12-13-INT-1-160-0000_IT.html,"  Fulvio Martusciello (PPE).   – Signora Presidente, onorevoli colleghi, oggi affrontiamo un argomento importante: la violenza che le donne nello Yemen subiscono a seguito delle violenze che vengono perpetrate dalle milizie huthi.
Sono numerosi i casi di tantissime attiviste ed educatrici che vengono arrestate senza motivo, che vengono rapite nelle loro case: 1 181 donne sono state incarcerate soltanto nell'ultimo anno, molto spesso con accuse risibili, e i loro figli vengono poi trasportati nelle carceri.
È una situazione di incredibile violenza, che viene continuamente commessa a danno delle donne in questo paese. Violenze che vengono perpetrate dalla milizia huthi e che il Parlamento deve assolutamente monitorare. Noi chiediamo una risoluzione, chiediamo un intervento forte da parte del Parlamento europeo per porre fine alla violenza nei confronti delle donne dello Yemen.
"
Fulvio MARTUSCIELLO,2021-06-07,IT,Competition policy – annual report 2020 (debate),https://www.europarl.europa.eu/doceo/document/CRE-9-2021-06-07-INT-1-080-0000_IT.html,"  Fulvio Martusciello,  a nome del gruppo PPE. – Signora Presidente, onorevoli colleghi, signor Commissario, noi abbiamo lavorato con grande energia a questo dossier. Ancora una volta, anche quest'anno, abbiamo individuato una serie di punti che sono distorsivi, a nostro parere, della concorrenza. 
Ogni anno facciamo sempre lo stesso lavoro. Mi chiedo quanti punti che abbiamo individuato nelle relazioni degli scorsi anni sono stati poi attuati, sono stati poi valutati dalla Commissione. Non sarebbe il caso che la Commissione, prima di farci avventurare in questo lavoro, ci desse conto di come ha utilizzato il lavoro dell'anno precedente? 
Io ho fatto uno studio e ho visto che, ad esempio su quello del 2017,la Commissione ne ha analizzati pochi, 2 o 3 su 181 che ne avevamo individuati. E ritengo che il primo punto distorsivo della concorrenza, Commissario, sia la differenza di tassazione fra gli Stati membri, l'utilizzo che fanno alcuni Stati membri delle politiche fiscali per potersene avvantaggiare. 
Io sono partito da Napoli, dalla mia città nel sud Italia, e mi sono fermato a fare il diesel e l'ho pagato 1,7 EUR. Poi mi sono fermato in Lussemburgo e il diesel l'ho pagato 1,1 EUR, perché il Lussemburgo usa la leva fiscale per attrarre investimenti, per attrarre consumatori, e naturalmente le stesse cose accadono in altri paesi dell'Unione. 
Questa è la vera anomalia, il vero elemento distorsivo della concorrenza, insieme all'accettazione placida che avviene del boicottaggio. Abbiamo cercato di inserire, a più riprese, in questa relazione la condanna assoluta del boicottaggio dei prodotti provenienti da un'area geografica soltanto perché provenienti da quell'area geografica. Ebbene non ci siamo riusciti per l'ostruzionismo messo in campo dalle forze di sinistra presenti tra i relatori d'ombra. Eppure questo è un altro elemento che, ad esempio in Italia, ha distorto la concorrenza, producendo danni irreversibili nei confronti di aziende che sono state discriminate soltanto perché provenivano da un'area geografica. 
Allora noi lavoreremo anche l'anno prossimo sulla stessa relazione INI e ci aspettiamo però una forte inversione da parte sua, Commissario, perché attui e analizzi e valuti quello che noi, il Parlamento sovrano, le indichiamo come priorità. 
"
Fulvio MARTUSCIELLO,2021-01-19,IT,EU global strategy on COVID-19 vaccinations (debate),https://www.europarl.europa.eu/doceo/document/CRE-9-2021-01-19-INT-2-053-0000_IT.html,"  Fulvio Martusciello (PPE).   – Signor Presidente, onorevoli colleghi, io vorrei sottolineare alla Commissione quello che sta accadendo con la Pfizer in Italia.
La Pfizer, infatti, ha deciso di consegnare all'Italia 164 000 dosi di vaccino in meno rispetto a quello che aveva stabilito. Questa diminuzione incide in maniera straordinaria sul piano di vaccinazione in alcune regioni italiane: in Lombardia, ad esempio, ci saranno 25 000 dosi in meno, in Veneto 24 000 dosi in meno, in Emilia Romagna 24 000 dosi in meno, in Campania circa 5 000 dosi in meno.
La Pfizer si è giustificata con il governo italiano dicendo che sono in corso degli ammodernamenti nello stabilimento di Puurs e che cercheranno di rimediare a questa diminuzione di vaccino consegnato.
La verità è probabilmente un'altra, invece, ovvero che la Pfizer ha venduto o starebbe vendendo questi vaccini a paesi extra-UE.
E la situazione è ancora più grave, perché queste regioni che ho citato sono un po' la locomotiva del paese e rallentare l'opera di vaccinazione in queste regioni significa fermare in qualche maniera il paese.
Oltretutto le clausole che ha stabilito la Commissione, cioè l'impossibilità per le grandi aziende di comprare direttamente i vaccini e di poter vaccinare i propri dipendenti, fanno sì che le grandi aziende italiane siano sostanzialmente ferme e incapaci di poter andare avanti fino a quando questi vaccini non vengono consegnati.
Chiediamo alla Commissione di sapere se è a conoscenza di quanto abbiamo detto.
"
Fulvio MARTUSCIELLO,2020-11-25,IT,Preparation of the European Council meeting of 10-11 December 2020 (debate),https://www.europarl.europa.eu/doceo/document/CRE-9-2020-11-25-INT-3-098-0000_IT.html,"  Fulvio Martusciello (PPE).   – Signora Presidente, onorevoli colleghi, in preparazione della riunione del Consiglio europeo, l'Unione europea, ritengo, deve rafforzare il controllo sulle tecnologie sensibili.
Una recente relazione del Tactics Institute for Security and Counter Terrorism, l'organizzazione di ricerca con sede nel Regno Unito, presenta pubblicamente fatti preoccupanti: transazioni tecnologiche di know how fra l'Occidente e paesi terzi, che le utilizzano contro i propri oppositori per sovvertire la democrazia.
Tra i singoli esempi leggiamo il programma di infrastrutture e di sorveglianza interna degli Emirati Arabi, DREAD, che è stato utilizzato per la sorveglianza di attivisti per i diritti delle donne saudite, di diplomatici delle Nazioni Unite, del personale della FIFA e di attivisti politici e per i diritti umani.
Altri esempi sono il project Travel e il project Karma. Il primo ha aiutato gli Emirati Arabi Uniti a identificare l'opposizione politica alla monarchia; il secondo ha sviluppato funzionalità di violazione degli IPhone. Attivisti, diplomatici e leader stranieri rivali del Medi Oriente sono stati presi di mira con malware diffusi tramite telefonini, o mail o in remoto.
Dobbiamo riconoscere che molti regimi totalitari usano queste armi. Alcuni preferiscono far parte dell'ecosistema internet occidentale, impegnandosi direttamente o per procura a minare trasparenza e privacy, per delineare la loro sovranità digitale mantenendo i vantaggi economici della connettività.
I regimi autoritari possono diventare così efficienti e sofisticati nel reprimere l'opposizione con le tecnologie informatiche da non dover ricorrere a una brutale coercizione. Possono persino apparire benigni agli occhi dell'opinione pubblica mondiale.
L'Unione europea dovrebbe occuparsi allora dell'esportazione di conoscenza e tecnologia, con rigide restrizioni, così come dell'esportazione di armi convenzionali. L'Unione europea potrebbe stabilire un parametro di riferimento e dei parametri normativi che possono essere imposti ad altri. Ciò può essere fatto attraverso una pianificazione strategica e in un quadro di cooperazione.
"
Fulvio MARTUSCIELLO,2020-05-14,IT,Vaccines and therapeutics in the context of Covid-19 (debate),https://www.europarl.europa.eu/doceo/document/CRE-9-2020-05-14-INT-2-169-0000_IT.html,"  Fulvio Martusciello (PPE).   – Signora Presidente, onorevoli colleghi, tutto il mondo aspetta il vaccino: ma pensiamo a quello che è accaduto per l'AIDS, ai tempi che ci sono voluti per tentare di averlo, e ancora non l'abbiamo. E allora dobbiamo imparare dagli errori, dobbiamo imparare da quello che è accaduto.
L'Europa si è trovata totalmente impreparata ad affrontare questa pandemia. Mentre avanzava in Cina, l'Europa ha scoperto di non avere fabbriche che producevano mascherine, perché il lavoro attorno a quelle mascherine non era remunerativo e conveniva produrle in Cina, e poi ha scoperto di non avere i guanti, che si producono solo a Taiwan o in Malesia. E ancora ha scoperto che la produzione dell'alcol era contingentata. Una serie di errori che ci ha fatto trovare totalmente scoperti.
Questo virus è stato terribile, ha squarciato completamente le nostre vite. Vedete, per chi è cristiano e cattolico, come me, è un'esperienza terribile non poter dire addio a un proprio caro personalmente, ma doverlo dire in videoconferenza.
E allora ci rendiamo conto che questo virus va combattuto, e va combattuto con la solidarietà che l'Europa deve ritrovare e soprattutto capendo che non ci può essere né nord né sud, ma l'Europa deve essere unita e solidale.
"
Fulvio MARTUSCIELLO,2019-09-17,IT,Situation in Kashmir (debate),https://www.europarl.europa.eu/doceo/document/CRE-9-2019-09-17-INT-2-341-0000_IT.html,"  Fulvio Martusciello (PPE),  domanda ""cartellino blu"". – Onorevole Van Orden, io sono d'accordo con il Suo intervento e Le voglio chiedere se ha letto la minaccia che è stata fatta dal Pakistan di usare le armi nucleari, perché questo è il vero tema di cui dovrebbe occuparsi il Parlamento europeo: l'utilizzo delle armi nucleari da parte del Pakistan e soprattutto il fatto che il Pakistan è un territorio che ha allevato – e la storia lo dice – nel corso di tutti questi anni numerosi terroristi, che hanno compiuto sanguinosi attentati in Europa, per non parlare poi di tutti i diritti umani violati in Pakistan.
"
