MP,Date,Language,Title,Url,Content
Angelo CIOCCA,2023-10-17,IT,Water scarcity and structural investments in access to water in the EU (debate),https://www.europarl.europa.eu/doceo/document/CRE-9-2023-10-17-INT-2-330-0000_IT.html,"  Angelo Ciocca (ID).   – Signor Presidente, onorevoli colleghi, follie europee. 
Questa Europa si occupa più degli insetti che dell'emergenza idrica, più del genitore uno e del genitore due che delle famiglie, più dei rom che rubano rispetto ai lavoratori veri, più dei clandestini rispetto ai cittadini, più dell'estremismo islamico rispetto alla difesa dei simboli cristiani.
Questa Europa raccoglie purtroppo quello che semina e a farne le spese sono i cittadini, i cittadini innocenti, innocenti come i due ragazzi svedesi uccisi ingiustamente ieri, nella capitale di questa Europa, nel nome di una non-religione.
Questi terribili e inaccettabili fatti hanno delle responsabilità dirette nell'estremismo islamico, indirette in questa Europa che finanzia l'estremismo islamico, che tifa per l'accoglienza indiscriminata e che consente a un tunisino pregiudicato di uccidere innocenti. La Tunisia li libera, l'Europa li ospita: pazzesco!
E poi vi chiedete cosa dicono fuori di qui di questa Europa? ""Ma questa Europa a che caz ... serve?""
"
Angelo CIOCCA,2023-09-13,IT,Framework for ensuring a secure and sustainable supply of critical raw materials (debate),https://www.europarl.europa.eu/doceo/document/CRE-9-2023-09-13-INT-3-243-0000_IT.html,"  Angelo Ciocca (ID).   – Signor Presidente, onorevoli colleghi, garantire l'approvvigionamento sicuro e sostenibile di materie prime: bisognerebbe chiederlo ai bambini del Congo che lavorano nelle infernali miniere del Congo per estrarre materie prime utilizzate tanto per le amate batterie elettriche europee.
I dati crudi dell'UNICEF sono scioccanti, direi criminali: 60 000 minatori bambini sfruttati 12-13 ore al giorno senza sicurezze, a due dollari al giorno, esposti a malattie pesanti come i tumori. L'Europa non può continuare a essere complice di questi orrori.
Basta quindi alle politiche che aumentano la nostra dipendenza da forniture extra UE energetiche e agroalimentari, la vera causa dell'inflazione di questi mesi sulle spalle dei cittadini e delle imprese. Basta alle politiche del Mulino Bianco: le politiche europee, in contraddizione con l'aggressione reale di Cina e India, che si arricchiscono a discapito reale del danno al pianeta.
"
Angelo CIOCCA,2023-07-12,IT,State of the SME Union (debate),https://www.europarl.europa.eu/doceo/document/CRE-9-2023-07-12-INT-3-252-0000_IT.html,"  Angelo Ciocca (ID).   – Signor Presidente, onorevoli colleghi, quest'Europa sta minando le nostre certezze, più che un amico sembra un nemico. Attacchi sistematici alle nostre certezze; immigrazione senza controlli o difesa dei rom che minano la nostra sicurezza nelle case e sui metrò; attacchi ai nostri prodotti e ai nostri settori: vino, agricoltura, pesca, automobili.
Ora l'attacco, con un'ingiustificata politica di aumento dei tassi di interessi, è al mattone. Il mattone è sotto attacco per l'aumento continuo dei mutui, che nega ovviamente il futuro ai nostri ragazzi che vorrebbero giustamente costruirsi una famiglia.
Caro vecchio mattone, continueremo a difenderti da chi, sulla pelle dei cittadini italiani, sulla pelle delle famiglie, specula con la carta a discapito del mattone, investimento concreto di milioni di cittadini italiani.
Caro mattone (l'oratore scarta e mostra un mattone) ... ormai diventi e resti un simbolo, un simbolo di libertà, un simbolo contro la speculazione finanziaria.
"
Angelo CIOCCA,2023-06-13,IT,Ensuring food security and the long-term resilience of EU agriculture (debate),https://www.europarl.europa.eu/doceo/document/CRE-9-2023-06-13-INT-2-437-0000_IT.html,"  Angelo Ciocca,  a nome del gruppo ID. – Signor Presidente, onorevoli colleghi, anche sul tema in discussione di sicurezza alimentare è doveroso, a poche ore dalla morte dell'ex collega, del presidente Silvio Berlusconi, ricordare che fu proprio il presidente Berlusconi ad ottenere nel 2005 l'Agenzia europea per la sicurezza alimentare. L'Agenzia europea per la sicurezza alimentare atterrò in Italia e non in Finlandia grazie all'impegno e alla capacità di Silvio Berlusconi e al governo di centrodestra. E quale fu il sinonimo per il quale l'Europa scelse l'Italia? Per l'eccellenza alimentare del nostro paese. Un pensiero che purtroppo è andato perso.
Allora invito le istituzioni europee, la Commissione europea, la stessa Agenzia per la sicurezza alimentare a tornare sul pensiero del presidente Berlusconi e fare in modo che non si continui a criminalizzare gli agricoltori, a punire la filiera agricola italiana, a non incentivare l'arrivo di prodotti nocivi, tipo i pistacchi turchi o riso cambogiano, o autorizzare insetti nella nostra agricoltura. 
"
Angelo CIOCCA,2023-05-09,IT,"Council of Europe Convention on preventing and combating violence against women and domestic violence – EU accession: institutions and public administration of the Union - Council of Europe Convention on preventing and combating violence against women and domestic violence - EU accession: judicial cooperation in criminal matters, asylum and non-refoulement (debate)",https://www.europarl.europa.eu/doceo/document/CRE-9-2023-05-09-INT-2-279-0000_IT.html,"  Angelo Ciocca (ID).   – Signora Presidente, onorevoli colleghi, ben venga qualsiasi dibattito, qualsiasi sottoscrizione, al fine di tenere alta l'attenzione e di alzare l'attenzione per proteggere le donne dal dramma delle violenze fisiche, sessuali, economiche e psicologiche.
È chiaro che però serve essere rapidi, dodici anni sono passati dalla sottoscrizione della convenzione di Istanbul. Serve essere credibili e serve essere rispettosi.
E allora come non è credibile, come non è rispettoso sostenere che si salva il pianeta togliendo la busta all'insalata, non è credibile tenere una convenzione che si chiami ""convenzione di Istanbul"": la Turchia è uno di quei territori che è più aggressivo, che è meno tutelatore, che è meno protettore delle donne. Chiedete alle donne turche se si sentono protette o no.
E allora io non voglio discutere se è buona cosa firmare o no, firmiamo, ma dopo dodici anni serve anche a pensare a una seconda convenzione, che magari sia ospitata in Italia, ben venga, perché no a Milano, perché no a Genova, perché no a Torino, perché no a Venezia. Abbiamo in Europa delle bellissime città, sicuramente più rispettose di questo.
E si tenga conto anche di un altro dramma che è quello, concludo, che è quello di donne che non riescono a concludere la natalità del proprio figlio.
"
Angelo CIOCCA,2022-11-23,IT,A truly interconnected Energy Single Market to keep bills down and companies competitive (topical debate),https://www.europarl.europa.eu/doceo/document/CRE-9-2022-11-23-INT-3-147-0000_IT.html,"  Angelo Ciocca (ID).   – Signora Presidente, signora Commissaria, onorevoli colleghi, il titolo dell'ordine del giorno è ""Un mercato unico dell'energia realmente interconnesso per contenere i costi delle bollette"", chi legge questo titolo legge un titolone, quasi da premio Oscar.
Però nel titolone da premio Oscar ci sono la realtà e i fatti concreti che mancano purtroppo all'istituzione europea, un'istituzione europea che non perde occasione per non essere rispettosa, per non essere seria, per non essere concreta davanti alla preoccupazione, al dramma del caro bollette delle nostre famiglie e delle nostre imprese. 
Se pensiamo che in Italia ben cinque milioni di persone hanno almeno una bolletta arretrata, possiamo renderci conto di un dramma reale. Se pensiamo che la bolletta del gas media di una famiglia a ottobre, novembre e dicembre 2022 sarà il doppio rispetto all'anno precedente, possiamo capire quanto è importante che l'Europa dia risposte concrete. E purtroppo le risposte non arrivano, mentre arriva la speculazione, le risposte non arrivano neanche sul tetto del gas che, come ben sapete, è una presa in giro, sui tempi e sulle dimensioni di applicazione.
Penso davvero che, ancora una volta, l'Europa abbia perso una grande occasione di tendere la mano ai cittadini.
"
Angelo CIOCCA,2022-10-04,IT,Radio Equipment Directive: common charger for electronic devices (debate),https://www.europarl.europa.eu/doceo/document/CRE-9-2022-10-04-INT-2-023-0000_IT.html,"  Angelo Ciocca (ID).   – Signora Presidente, onorevoli colleghi, ben venga uniformare i caricatori di batterie. Ben venga semplificare, uniformando, la vita dei nostri cittadini. Resta però un fatto: tredici anni è inaccettabile per il semplice connettore. Dobbiamo occuparci della spina, ma dobbiamo occuparci soprattutto dell'emergenza che il nostro paese, che la nostra Europa ha, che è il caro bollette.
Questo è il vero tema, altrimenti la gente oggi si interroga: ma la priorità dell'Europa è occuparsi del connettore? La priorità dell'Europa deve essere occuparsi del connettore, ma non dimenticando che non si può partire dal camino dimenticando le fondazioni. Quindi diventa fondamentale che l'Europa dia risposte concrete e immediate al dramma che vede il 57 % degli italiani che sono in difficoltà a pagare una bolletta elettrica. 
Voi pensate che un fiorista stamattina mi ha girato una bolletta elettrica: da 383 EUR è diventata 1 200 EUR! Capite che qualsiasi famiglia, qualsiasi attività imprenditoriale è a rischio chiusura in questa situazione. Noi abbiamo 3 000 imprese in Italia a rischio chiusura e 3 milioni di posti di lavoro che rischiamo di perdere. Abbiamo un Nord Italia, che è la locomotiva del nostro paese, che rischia veramente di far cessare attività importanti imprenditoriali e presìdi importanti imprenditoriali, come questa di un fiorista, che dobbiamo in tutti i modi evitare. 
Quindi ben venga l'attività che si è fatta inaccettabile in tredici anni. Non possiamo pensare di dare risposte al caro bollette e al caro energia in tredici anni alla nostra Europa e al nostro paese. 
"
Angelo CIOCCA,2022-07-07,IT,Recent heat wave and drought in the EU (debate),https://www.europarl.europa.eu/doceo/document/CRE-9-2022-07-07-INT-4-013-0000_IT.html,"  Angelo Ciocca,  a nome del gruppo ID. – Signor Presidente, signor Commissario, io penso che abbiamo un dovere, quello di non condurre un'emergenza idrica in un'ora di chiacchiere, in un'ora dalle mie parti si direbbe di ""bla bla bla"". 
Servono azioni concrete, l'istituzione europea ha il dovere di dare risposte concrete, a meno che non si voglia realmente sostituire la nostra agricoltura, la nostra alimentazione con le euro follie di farci mangiare scarafaggi, cimici, cavallette o addirittura cagnotti.
Serve agire, a mio avviso, con tre mosse. La prima, indennizzare immediatamente quelle aziende che rischiano di perdere il raccolto; mettiamoci nei loro panni, ci sono aziende agricole che investono 200, 300, 400, 500 mila euro per poter avere il frutto di un raccolto e dopo aver affrontato numerosi costi oggi si trovano nel pericolo di non dover raccogliere i loro sacrifici. Notti insonni per lavoro, notti insonni per paura. Voi pensate che in Lombardia il 50 per cento delle aziende agricole è a rischio chiusura. Quindi serve un indennizzo immediato.
Servono risorse anche per calmierare l'aumento dei prezzi del cibo che ci sarà, servono gli stanziamenti essenziali per realizzare quelle opere di impermeabilizzazione dei bacini di riserve idriche, pensate che i nostri ingegneri progettano nel mondo queste opere, le nostre aziende italiane realizzano nel mondo queste opere.
Allora serve non continuare a sbagliare, altrimenti il settore agroalimentare farà la stessa fine del settore meccanico, del settore calzaturiero, del settore manifatturiero italiano. Allora prendiamo oggi stesso i tre miliardi stanziati per le politiche sugli insetti e mettiamo quei tre miliardi per le opere necessarie a dare risposte agli agricoltori, ai cittadini e alle opere infrastrutturali del paese.
"
Angelo CIOCCA,2022-07-06,IT,Facilitating export of Ukrainian agricultural products: key for Ukrainian economy and global food security (debate),https://www.europarl.europa.eu/doceo/document/CRE-9-2022-07-06-INT-3-171-0000_IT.html,"  Angelo Ciocca,  a nome del gruppo ID. – Signora Presidente, onorevoli colleghi, penso che non sia accettabile da parte di istituzioni europee che quando vi è un problema è sempre colpa di qualcun altro.
Il blocco delle esportazioni alimentari ucraine crea ovviamente degli effetti, ma anche delle colpe. Non possiamo non partire dal fatto che sono settant'anni che l'Europa gestisce le politiche agricole europee, forse con troppi idealismi e con pochi realismi, questo è il tema. Come la Farm to Fork, i semafori e altre situazioni che oggi purtroppo presentano il conto, e lo presentano ai nostri cittadini.
Il blocco delle esportazioni alimentari ucraine dovrà ovviamente tenere conto di alcuni effetti diretti e indiretti, purtroppo. La crescita del costo del cibo, e questo è un tema che prevede addirittura un aumento di poveri di 49 milioni. Io penso che la politica europea dovrebbe ridurre i poveri e non aumentare i poveri, e su questo, secondo me, serve anche capire chi ha sbagliato e cosa si può fare per correre ai ripari.
È chiaro che non possiamo sempre scaricare queste responsabilità dell'istituzione europea sui cittadini, sulle aziende agricole ucraine, sulle aziende agricole italiane o sulle aziende agricole europee. La carenza di prodotto alimentare, ovviamente, inciderà sui rincari dei bilanci delle nostre famiglie.
Però, dobbiamo capire che in questi anni abbiamo determinato che un paese capace di produrre come l'Italia è arrivato a produrre solo il 50 per cento del fabbisogno di grano, poi su tutti i pacchetti, su tutte le confezioni troviamo ""grano italiano"", qualsiasi grande multinazionale scrive ""grano italiano"", anche se il grano italiano poi non c'è. Ecco, io penso che il blocco delle esportazioni di grano sia un problema anche sul tema dell'immigrazione.
Questo sarà un altro dramma, il fatto che purtroppo la carenza alimentare porterà ancora a inasprire il tema dei flussi migratori tra l'Africa e l'Europa. E allora qui l'istituzione europea non può appaltare alla Turchia o a Erdogan, Erdogan è in grado di far transitare le navi dall'Ucraina alla Turchia e l'istituzione europea non riesce a ottenere questo. Questa incapacità europea della nostra diplomazia si scarica pesantemente sui cittadini e sulle nostre imprese.
"
Angelo CIOCCA,2022-04-07,IT,The situation of marginalised Roma communities in the EU (debate),https://www.europarl.europa.eu/doceo/document/CRE-9-2022-04-07-INT-4-058-0000_IT.html,"  Angelo Ciocca (ID).   – Signor Presidente, onorevoli colleghi, i cittadini fuori dall'Europa che ci stanno ascoltando, che ci stanno guardando, ci chiedono: ma perché l'Europa è così stupida? Ma perché l'Europa perde tempo? Ma, soprattutto, perché l'Europa butta soldi, tanti, tanti soldi spesi in tante iniziative che hanno portato zero risultati? Tanti soldi spesi e zero risultati. Perché?
Perché i rom hanno avuto anni per decidere di includersi nella società ma hanno deciso, hanno voluto, hanno scelto di non includersi nella Comunità europea, nei nostri Paesi, nelle nostre strutture. E allora ci vuole un po' di buonsenso, ci vuole un po' di giustizia.
E la giustizia vorrebbe pensare che oggi, con un'azione di coraggio, l'Europa decida di prendere i soldi stanziati per i rom e li metta a disposizione per sostenere i bambini e le donne ucraine che scappano da una guerra. Questa è giustizia europea! Questo è quello che si aspettano i cittadini! Usiamo i soldi dei rom per assistere e per tendere una mano a quei bambini e a quelle donne che oggi, da rifugiati, scappano dalla guerra con la scelta di salvare il proprio figlio e la propria famiglia.
Le risorse europee possono così passare da uno spreco a un aiuto, da uno spreco a un'opportunità. Ecco, io capisco che per qualcuno le risorse europee usate per i rom sono un'opportunità di clientelismo elettorale, ma la gente non lo sopporta più. Io penso che, davanti alla disperazione di una mamma che chiede di aiutare il proprio figlio per arrivare in Italia o in Europa sana e salva, serva questo tipo di aiuto e non altri.
(L'oratore conclude l'intervento mostrando all'Aula un'immagine in formato A3)
"
Angelo CIOCCA,2021-10-18,IT,Protecting workers from asbestos (debate),https://www.europarl.europa.eu/doceo/document/CRE-9-2021-10-18-INT-1-150-0000_IT.html,"  Angelo Ciocca (ID).   – Signor Presidente, signor Commissario, onorevoli colleghi, sono passati più di trent'anni da quando si è scoperta la pericolosità della fibra di amianto, della ""fibra killer"", e penso che sia inaccettabile in un'Europa moderna, in un paese moderno, sia inaccettabile vedere decine e decine di migliaia di morti, appunto, da amianto o di cittadini malati di amianto. Anche perché sappiamo benissimo essere una malattia atroce e una morte altrettanto atroce.
Come si è fatto, giustamente, per il Covid, oggi serve rimuovere definitivamente il dramma delle fibre di amianto, che hanno anche un costo sociale. Voi pensate a quanto spendiamo per la salute dei malati di tumore da amianto, 50 miliardi di euro ogni anno spende l'Europa. Allora, prendere queste risorse per fare prevenzione, per fare monitoraggi, per fare vigilanza, per fare rimozione di amianto e per fare assistenza alle vittime e ai lavoratori di amianto e ai loro familiari, un'assistenza economica e un'assistenza legale, diventa fondamentale.
Quindi, usiamo le risorse europee per fare leva sul sistema, anche italiano, per rimuovere l'amianto. Ben vengano le azioni contro l'aspetto sismico. Ben venga il tema dell'Ecobonus. Importante anche la riduzione dell'amianto.
"
Angelo CIOCCA,2021-09-15,IT,Implementation of EU requirements for exchange of tax information (debate),https://www.europarl.europa.eu/doceo/document/CRE-9-2021-09-15-INT-3-144-0000_IT.html,"  Angelo Ciocca (ID).   – Signora Presidente, signori Commissari, onorevoli colleghi, è un dato di fatto, sul tema delle tasse europee assistiamo a un'ingiustizia.
Esistono questi due filoni di tasse: le tasse che devono pagare i cittadini – e quelle le devono pagare – e le tasse che dovrebbero pagare, o meglio che non pagano i grandi colossi del web.
Oggi, se pensiamo che nel 2018 i ricavi dei colossi del web sono stati di tre miliardi e mezzo e hanno pagato tasse per 70 milioni, se fossero tassati secondo l'imposizione italiana avrebbero dovuto pagare 30 volte di più di quanto hanno versato, cioè versano coriandoli rispetto a profitti estremamente lussuosi. Questa elusione e questa evasione fiscale dei giganti del web pesa 50 miliardi di euro negli ultimi cinque anni.
Questa è la vera sfida che devono avere il coraggio la Commissione e il Parlamento di vincere. Non si può pensare di far pagare le tasse ai cittadini e di non riuscire a far pagare le tasse, invece, ai grandi colossi del web.
"
Angelo CIOCCA,2021-09-14,IT,Instrument for pre-accession assistance (IPA III) 2021–2027 (debate),https://www.europarl.europa.eu/doceo/document/CRE-9-2021-09-14-INT-2-369-0000_IT.html,"  Angelo Ciocca (ID).   – Signor Presidente, onorevoli colleghi, cercherò di mantenere la calma, anche se coloro che stanno fuori dal Parlamento e sentono la discussione di 14 miliardi e mezzo di euro per l'IPA III, dopo IPA I e IPA II dove abbiamo messo 22 miliardi, sperano che quei 14 miliardi siano per il lavoro, per i giovani, per i disoccupati, per chi magari tra poche ore non riesce a dormire perché ha il pensiero di trovare un posto di lavoro, per chi magari tra poche ore deve iniziare il turno di lavoro ma non riesce a mandare i propri figli a scuola.
Qui invece si sta discutendo di dare dei soldi di preadesione per far entrare la Turchia in Europa, follia.
Al di là del mio giudizio personale che la Turchia con l'Europa non c'entra nulla, che un paese estremista islamico non può avere nulla a che fare con l'Europa, ma resta un elemento essenziale: quello che se l'Europa è così importante e se siamo orgogliosi di aver creato questa Europa, devono entrare pagando loro, non pagandoli noi. Chi è dentro l'Europa paga, i paesi fondatori pagano per stare in Europa e qui oggi si stanno ipotizzando 14 miliardi e mezzo per fare preadesione di altri Stati dentro l'Europa.
Usiamo queste risorse per i bisogni dei nostri cittadini, dei nostri giovani e delle nostre famiglie.
"
Angelo CIOCCA,2021-05-18,IT,2019-2020 Reports on Turkey (debate),https://www.europarl.europa.eu/doceo/document/CRE-9-2021-05-18-INT-2-187-0000_IT.html,"  Angelo Ciocca (ID).   – Signor Presidente, onorevoli colleghi, io dico a voi e all'intera Europa: la Turchia fa la Turchia, i turchi fanno i turchi. Quello che serve è che l'Europa faccia l'Europa, che gli europei facciano gli europei.
È un dato di fatto che la Turchia a guida Erdoğan è una Turchia pericolosa per l'Europa, questo è il tema. E ciò non è solo perché è guidata dall'organizzazione dei fratelli musulmani, che per alcuni è un'organizzazione anche terroristica; non è solo perché la Turchia in questo momento è in grande espansione sui mercati, in modo particolare sul mercato anche libico, ma anche perché con la sua azione oggi essa è punto di riferimento islamico ma soprattutto perché diventa punto di riferimento per le organizzazioni criminali e per l'immigrazione clandestina, non solo quella della rotta balcanica ma anche quella del rotta del Mediterraneo centrale.
L'accordo Turchia-Libia deve spaventare l'Europa: dobbiamo assolutamente interrompere questo meccanismo. Non è pensabile che 15 ministri libici vadano in Turchia e non vengono dialogare invece con l'Europa. L'Europa si svegli, altrimenti la Turchia ci metterà in grandi difficoltà.
"
Angelo CIOCCA,2021-04-27,IT,European Globalisation Adjustment Fund (EGF) 2021-2027 (debate),https://www.europarl.europa.eu/doceo/document/CRE-9-2021-04-27-INT-2-205-0000_IT.html,"  Angelo Ciocca (ID).   – Signora Presidente, onorevoli colleghi, questo provvedimento, il Fondo di adeguamento alla globalizzazione parte da un elemento di certezza, cioè la certezza che l'Unione europea ha finalmente capito che la globalizzazione, se non governata, può provocare danni pazzeschi per i nostri paesi, per la nostra economia, per le nostre famiglie e per le nostre aziende. 
Quindi decide giustamente di mettere in campo risorse – e parliamo di oltre un miliardo di euro – per aiutare le politiche del lavoro. Però non basta. Bisogna avere il coraggio di osare affinché le aziende restino ovviamente sul territorio, restino in Europa: non possiamo pensare di dare delle prebende ai lavoratori che perdono un posto di lavoro perché le aziende delocalizzano, perché gli accordi di libero scambio europeo penalizzano le nostre imprese, perché le norme europee penalizzano le nostre produzioni.
Dobbiamo iniziare a definire che chi lascia l'Europa per produrre in altri paesi deve scrivere in modo evidente che quel prodotto non è fatto in Europa, che quel prodotto è frutto di una delocalizzazione. 
Ecco, l'Europa deve fare questo, oltre a prevedere risorse economiche, come stiamo facendo oggi, per i lavoratori. 
"
Angelo CIOCCA,2021-03-11,IT,The mass trials against the opposition and civil society in Cambodia,https://www.europarl.europa.eu/doceo/document/CRE-9-2021-03-11-INT-4-156-0000_IT.html,"  Angelo Ciocca,  a nome del gruppo ID. – Signora Presidente, onorevoli colleghi, io penso che l'Unione europea abbia una grande occasione, l'occasione di passare dalle chiacchiere al coraggio di osare.
La violazione dei diritti umanitari in Cambogia o in tanti altri paesi del Sud-Est asiatico è evidente, è evidente la schiavitù moderna, la schiavitù di ragazzini di 6-7 anni, di bambini di 6-7 anni, che lavorano a due dollari al giorno in condizioni inaccettabili nel settore del tessile e in quello dell'agricoltura, che usano sostanze chimiche vietate in Europa da decenni.
E allora, se l'Europa vuole trovare realmente il coraggio di osare per fermare queste vergogne, deve cambiare le politiche che hanno delocalizzato le produzioni in quel paese, deve cambiare l'atteggiamento di essere complice o addirittura di essere concausa di queste violazioni. Come fare questo? Correggere gli accordi di libero scambio.
Io tre anni fa feci una dura battaglia sul tema del riso cambogiano che arrivava sulle nostre tavole, che arrivava nelle bocche della nostra gente e dei nostri figli. Ecco, si era riusciti grazie all'Europa a mettere la clausola di salvaguardia.
Dobbiamo andare in questa direzione, i dazi e le clausole di salvaguardia sono uno strumento per evitare la schiavitù moderna, dobbiamo evitare che questi lavoratori siano schiavizzati sotto l'aspetto chimico e sotto l'aspetto lavorativo. Dobbiamo evitare che le sostanze pericolose da questi paesi arrivino nelle bocche dei nostri figli, anche perché il Covid sta fermando lo screening e gli esami sanitari di molti nostri cittadini.
Pensiamo quindi a proteggere il riso italiano, pensiamo a proteggere le nostre produzioni: questo è il modo migliore per evitare che ci sia la schiavitù in questi paesi.
"
Angelo CIOCCA,2020-12-14,IT,European Year of Rail (2021) (debate),https://www.europarl.europa.eu/doceo/document/CRE-9-2020-12-14-INT-1-112-0000_IT.html,"  Angelo Ciocca (ID).   – Signor Presidente, onorevoli colleghi, la ferrovia, le infrastrutture ferroviarie nella nostra storia sono state la fortuna dell'Europa, la fortuna del nostro paese. Purtroppo però le regole europee negli anni hanno penalizzato questa infrastruttura e questa storia della ferrovia. 
Ben venga se l'Europa cambia direzione di marcia e decide di non mettere regole che penalizzano le infrastrutture ferroviarie, ma possono potenziare le infrastrutture ferroviarie. Sicuramente, ma anche grazie purtroppo alla pandemia, abbiamo capito l'importanza delle infrastrutture ferroviarie e della ferrovia per le merci e per le persone.
Io sono fiero, qui da Milano, di poter dire che la Lombardia è protagonista, che la Lombardia è proprio in moto con FNM, con Trenord per essere protagonista anche nel tema ferroviario, anche nel tema del Green Deal con i treni a idrogeno. Sicuramente questa nuova tecnologia, questa sostenibilità ambientale vera va spinta, diventa un vettore pulito importante dove l'università, la ricerca e la tecnologia deve trovare risposte concrete dall'Europa. 
"
Angelo CIOCCA,2020-11-26,IT,Elimination of customs duties on certain products (debate),https://www.europarl.europa.eu/doceo/document/CRE-9-2020-11-26-INT-4-076-0000_IT.html,"  Angelo Ciocca (ID).   – Signora Presidente, onorevoli colleghi, dalla sede di Milano raccontiamo quello che la Lega racconta da anni e ci fa piacere che finalmente il Parlamento europeo parla di dazi e capisce l'importanza dei dazi.
I dazi sono uno strumento per regolare i mercati laddove c'è una concorrenza sleale. Se ci sono paesi che hanno regole diverse rispetto ai nostri produttori, il dazio diventa uno strumento per evitare il cosiddetto dumping, per evitare la concorrenza sleale. L'Europa questo lo deve fare.
Oltre a far questo deve anche mantenere i controlli sui prodotti che arrivano da fuori Europa, perché è la stessa Autorità europea per la sicurezza alimentare che certifica che i prodotti che arrivano in Europa sono otto volte più pericolosi rispetto a quelli italiani e a quelli europei, soprattutto quelli che arrivano dalla Cina e soprattutto quelli alimentari della Cina che, spesso, hanno dentro insetticidi vietati da anni dalle nostre leggi. Capisco che forse in Cina usano gli insetticidi per uccidere e mangiare gli insetti, ma in Europa questo non deve avvenire.
È chiaro che la Germania, con il 48 % delle esportazioni, ha dei vantaggi, ma non si può pensare che per il vantaggio di un paese gli altri ventisei paesi siano invasi da prodotti provenienti da fuori Europa.
"
Angelo CIOCCA,2020-11-23,IT,Towards a more sustainable single market for business and consumers (debate),https://www.europarl.europa.eu/doceo/document/CRE-9-2020-11-23-INT-1-048-0000_IT.html,"  Angelo Ciocca (ID).   – Signor Presidente, onorevoli colleghi, cosa dire? Cosa serve in questo momento ai consumatori italiani, ai consumatori europei, lo era già prima della pandemia, prima di questa emergenza, lo è ancora di più oggi. Serve poter comprare i propri bisogni, le proprie necessità, e poterli comprare a chilometro zero, poterli comprare a qualità misurata, cioè poter vedere cosa si compra.
Purtroppo però le politiche europee e anche le politiche previste da questo provvedimento, che l'Europa intende portare avanti, guardano agli interessi del mondo globalizzato e non agli interessi veri e ai bisogni veri del consumatore, che vorrebbe comprare al giusto costo ma prodotti del nostro territorio.
Oggi anche questa pandemia, invece, ahimè, porta i nostri produttori a grandi difficoltà, porti i nostri consumatori in grandi difficoltà e chi ne fa vantaggio sono coloro che, da un lato, sono complici di questa pandemia – pensiamo ai cinesi, ai prodotti cinesi che in questo momento stanno rubando altre fette di mercato – e, dall'altro lato, i grandi colossi che non pagano le tasse né in Europa né in Italia.
Allora fuori da questi palazzi, anche fuori dal palazzo di Milano, la gente ti chiede: perché l'Europa non reagisce? Perché l'Europa non trova la formula per far pagare le tasse realmente a questi colossi, che oggi sfruttano il mercato europeo e il mercato italiano a discapito dei nostri produttori? Perché l'Europa non ci tutela nel vendere in Europa e vendere in Italia prodotti di analoga qualità? Pensate al riso cambogiano, alle arance del Marocco, all'olio tunisino, prodotti che arrivano sulle nostre tavole. Perché l'Europa, che doveva essere lo strumento per vincere contro gli altri continenti, oggi ci ha portato in situazioni peggiori rispetto a quando l'Italia era sola?
Il continente europeo doveva vincere la sfida contro l'America, doveva vincere la sfida contro la Cina, doveva vincere la sfida contro la Russia e contro gli altri colossi. Oggi, invece, l'Europa ha portato i Paesi membri e l'Italia, i produttori e i consumatori, a inginocchiarsi a questa continua invasione di prodotti di scarsa qualità e ad altissimo costo per i nostri contribuenti. Oggi dobbiamo, per poter consumare e per poter dare la possibilità di consumare, offrire dei posti di lavoro in Italia e in Europa.
Dobbiamo alzare le nostre produzioni e per fare questo ci vuole uno strumento: la riduzione della pressione fiscale. L'Europa non può agire nell'aumento della pressione fiscale ma deve agire nella riduzione. Una cosa che abbiamo già detto qualche settimana fa e la ribadisco: l'Europa rinunci all'IVA che ogni giorno prende dalle tasche dei cittadini italiani. Sono 2 miliardi di euro. Se quei 2 miliardi di euro riuscissero a restare nelle tasche dei cittadini italiani per comprare il prodotto italiano, per comprare il prodotto europeo, oggi creeremmo indotto.
Tassare, ad esempio, i prodotti cinesi che arrivano a far concorrenza sleale sul nostro territorio è un altro strumento estremamente importante. Invito la Commissione e invito il Parlamento a riflettere su queste proposte.
"
Angelo CIOCCA,2020-11-11,IT,General budget of the European Union for the financial year 2021 – all sections (continuation of debate),https://www.europarl.europa.eu/doceo/document/CRE-9-2020-11-11-INT-1-183-0000_IT.html,"  Angelo Ciocca (ID).   – Signor Presidente, onorevoli colleghi, questa è una discussione estremamente importante: il bilancio del 2021.
Uno dei pochi poteri che ha il Parlamento europeo è proprio il momento del bilancio. E allora bisogna, da un lato, trovare il coraggio di osare e, dall'altro lato, trovare il coraggio di non continuare a sbagliare, perché il prossimo bilancio che viene portato avanti per qualcuno vale +15 miliardi, cioè vengono chiesti 15 miliardi in più ai contribuenti. E allora bisogna capire dove si vuole trovare il coraggio di trovare questi 15 miliardi.
E io dico, chiediamoli al governo cinese! Chiediamo a coloro che hanno creato un'epidemia mondiale di risarcire le nostre famiglie, le nostre aziende e la nostra economia. L'Europa ha questa grande occasione: prevediamo un'entrata nel bilancio europeo come risarcimento da parte del governo cinese. Non possiamo pensare ancora una volta di trovare questi soldi nelle tasche dei cittadini italiani e nelle tasche dei cittadini europei.
Altrettanto importante è fare un bilancio che guardi ad aiutare le nostre imprese, ad aiutare i nostri bar, i nostri commercianti, le nostre attività artigianali e le nostre attività produttive, che sono in forte crisi; gli stessi posti di lavoro, in Italia ma anche in Europa, sono in forte crisi. Quindi da un lato troviamo le risorse chiedendole al governo cinese che ha creato il dramma di quest'epidemia, dall'altro lato tagliamo però anche gli sprechi, tagliamo la sede di Strasburgo: abbiamo visto che non serve, si può intervenire da Milano con un'efficienza direi unica, senza dover traslocare e avere una sede a Strasburgo con i relativi costi.
Tagliamo anche delle agenzie, le agenzie alle Seychelles o agenzie come quella, l'ultima che ho letto, sulla parità di genere, sul genitore uno e genitore due... Tra poco facciamo l'agenzia anche sull'acqua o l'agenzia sul sette e mezzo o l'agenzia sulle farfalle... non lo so su cosa possiamo sprecare soldi.
Dico no ovviamente a un bilancio come questo, che prevede ancora soldi per la Libia, soldi per la Turchia, soldi per l'integrazione dei rom, soldi per l'accoglienza. 
Io dico che questo bilancio dovrebbe trovare anche il coraggio di azzerare la quota dell'IVA che arriva nelle tasche dell'Unione europea. I cittadini italiani ogni anno versano 2 miliardi di IVA all'Unione europea. Allora l'Unione europea con questo bilancio rinunci a 2 miliardi e lasci quei 2 miliardi nelle tasche dei cittadini italiani, che ne hanno veramente bisogno.
"
Angelo CIOCCA,2020-10-20,IT,"Common agricultural policy - support for strategic plans to be drawn up by Member States and financed by the EAGF and by the EAFRD - Common agricultural policy: financing, management and monitoring - Common agricultural policy – amendment of the CMO and other Regulations (debate)",https://www.europarl.europa.eu/doceo/document/CRE-9-2020-10-20-INT-2-054-0000_IT.html,"  Angelo Ciocca (ID).   – Signor Presidente, onorevoli colleghi, se dovessimo chiedere in questo istante a lavoratori, imprenditori, anziani, giovani, anche ai malati, in questo momento di Covid, cosa si aspettano dall'Europa, cosa si aspettano dalla Commissione, cosa si aspettano dal Parlamento europeo, si aspettano azioni concrete per salvare vite umane e per difendere i posti di lavoro. 
E proprio in questa direzione può andare la nostra agricoltura se non penalizzata dai provvedimenti europei. Con le risorse europee si possono difendere posti di lavoro dentro all'agricoltura e alla filiera agricola, con le azioni europee si possono difendere appunto i prodotti agroalimentari, il valore agroalimentare, la nostra agricoltura e difendere appunto la vita delle persone. 
E invece l'Europa dopo gli insetti a tavola – qualcuno pensava in passato che fosse una barzelletta, gli insetti sulle tavole europee, gli insetti sulle tavole italiane – oggi pensa a come valorizzare la carne sintetica. Ecco, al posto di valorizzare il sistema agroalimentare italiano ed europeo, si pensa a come stare con la lobby delle carni sintetiche.
È follia, io capisco che c'è un business di un miliardo di euro dietro le carni sintetiche, ma l'invito che faccio è di continuare a tenere la barra ferma e chiamare bistecca, salsiccia, scaloppina, hamburger quello che è un derivato della filiera di carne vera, carne animale e non come qualcuno vorrebbe ingannare, con la complicità dell'Europa, ingannare i consumatori. 
Ecco, penso che questo debba essere fondamentale e debba essere la direzione di marcia. Non ingannare i consumatori, non offendere il sistema agroalimentare europeo e agroalimentare italiano, non andare nella direzione del Nutri-Score, non andare nella direzione di usare denominazioni che sono legate alle carni per promuovere carni sintetiche. 
No a provvedimenti che premiano le carni sintetiche, le carni da laboratorio, che premiano le multinazionali che sprecano, ma provvedimenti concreti, economici e diretti che premiano la nostra agricoltura. 
"
Angelo CIOCCA,2020-09-15,IT,"Preparation of the Special European Council, focusing on the dangerous escalation and the role of Turkey in the Eastern Mediterranean (debate)",https://www.europarl.europa.eu/doceo/document/CRE-9-2020-09-15-INT-2-025-0000_IT.html,"  Angelo Ciocca (ID).   – Signor Presidente, onorevoli colleghi, oggi è il 15 settembre 2020 e io percepisco in quest'Aula la preoccupazione per il comportamento della Turchia, il comportamento di Erdogan. 
Questa preoccupazione l'abbiamo gridata, votata, sollecitata con una parte di coscienza critica di quest'Aula, quando venivano regalati 9 miliardi alla Turchia, quando qualcuno sosteneva il progetto di fare entrare la Turchia islamica in Europa. 
Ecco, io mi chiedo perché non c'erano allora queste preoccupazioni di oggi. Addirittura quando la Lega, quando l'opposizione di quest'Aula, quando la coscienza critica di quest'Aula, cercava di svegliare la coscienza dei filoturchi in Europa sui 9 miliardi regalati in Europa, venivamo tacciati di nazionalisti, fascisti, razzisti, xenofobi, cioè tutti gli aggettivi possibili e immaginabili. 
E allora oggi è dura pensare che si fa sul serio, che qualcuno è realmente preoccupato, perché, ad aprile, 5 mesi fa, si è approvato e stanziato un finanziamento di 3 miliardi e 200 milioni per la Turchia. Cinque mesi fa, quando qualcuno chiedeva risorse per l'emergenza COVID-19 non c'erano soldi: per la Turchia c'erano 3 miliardi e 200 milioni.
Quando a qualcuno veniva chiesto di pagare più tasse, per la Turchia c'erano soldi, per la stessa Turchia che bombardava i curdi, la Turchia che stava con l'estremismo islamico, la Turchia che sta con Haftar, con il governo e la dittatura libica, che in questo momento tiene in ostaggio dei lavoratori italiani. 
Chiedo a tutta l'Aula di aiutarci, chiedo al Presidente Sassoli, invece di scatenarsi contro il sottoscritto con una sospensione di dieci giorni e 5000 euro di multa per aver buttato a terra il cioccolato turco e dire no alla Turchia in Europa, chiedo al presidente Sassoli e a tutta quest'Aula di aiutarci a liberare i nostri connazionali. Abbiamo dei lavoratori italiani che sono ostaggio in questo momento in Libia: aiutateci a liberare i nostri lavoratori.
"
Angelo CIOCCA,2020-01-16,IT,Institutions and bodies in the Economic and Monetary Union: Preventing post-public employment conflicts of interest (debate),https://www.europarl.europa.eu/doceo/document/CRE-9-2020-01-16-INT-4-018-0000_IT.html,"  Angelo Ciocca (ID).   – Signora Presidente, onorevoli colleghi, non si pensi di guadagnare stamattina la verginità del Parlamento europeo e delle istituzioni europee lanciando l'allarme, a distanza di decenni, che esistono dentro le istituzioni europee i conflitti di interesse, l'influenza delle lobby, le porte girevoli e l'assenza di etica.
Lo denunciamo da anni e lo denunciano i cittadini: questi palazzi e queste istituzioni sono stati sordi per anni sul fatto che dentro a queste istituzioni, alle istituzioni europee, all'unione monetaria ci fosse forte influenza delle lobby.
Però è importante anche andare a vedere cosa è accaduto, dove l'unione monetaria ha creato danni: ci sono negozi che hanno chiuso, aziende che hanno chiuso, cittadini che hanno perso posti di lavoro per l'influenza di queste lobby. Quindi che non ci si limiti solo a regolamentare il futuro ma si ricerchino le responsabilità di quelle azioni e di quegli errori ma soprattutto delle premeditazioni criminali che in questi anni ci sono state.
"
Angelo CIOCCA,2020-01-15,IT,Distortion of European history and remembrance of the Second World War (topical debate),https://www.europarl.europa.eu/doceo/document/CRE-9-2020-01-15-INT-3-412-0000_IT.html,"  Angelo Ciocca (ID).   – Signora Presidente, onorevoli colleghi, è giusto: no alle distorsioni della storia. No alle distorsioni anche, però, del presente.
La gente si chiede che cosa questa costosissima Europa ha cambiato dalla Seconda guerra mondiale ai giorni nostri, 2020. E purtroppo la risposta è nulla, nulla è stato cambiato: nella Seconda guerra mondiale vi erano le guerre con i missili, coi carrarmati, e vi erano appunto i conflitti tra gli Stati membri europei. Nel 2020 esistono le guerre economiche, le guerre commerciali e i conflitti tra gli Stati europei. Conflitti continui ci sono oggi, conflitti continui c'erano prima.
Lo vediamo anche sullo scenario drammatico della Libia: la posizione dell'Italia da una parte, la posizione della Francia dall'altra, e l'inesistente Europa che sposta lo sguardo rispetto alla guerra in Libia. Se evitare le guerre per l'Europa e per il progetto europeo è spostare lo sguardo, non è sicuramente la strada giusta.
Conflitto sull'etichettatura alimentare, conflitto addirittura sull'ora legale. Però finalmente è arrivato l'illuminante Presidente Sassoli, che toglierà i conflitti degli Stati membri togliendo le bandierine dei paesi fondatori di questa Europa dai banchi di questo Parlamento.
Voglio ricordare al Presidente chi paga questo carrozzone: sono i popoli europei e sono i paesi di questa Europa.
"
Angelo CIOCCA,2019-10-23,IT,The Turkish military operation in northeast Syria and its consequences (debate),https://www.europarl.europa.eu/doceo/document/CRE-9-2019-10-23-INT-3-060-0000_IT.html,"  Angelo Ciocca (ID).   – Signora Presidente, onorevoli colleghi, pazzesco, inaccettabile! Voi pensate, alla scorsa plenaria, qui a Strasburgo, le autorità turche dispensavano cioccolato turco per chiedere al Parlamento europeo di riprendere la negoziazione, l'ingresso della Turchia in Europa. A poche settimane di distanza non dispensano più cioccolato ma dispensano missili e bombe. 
La Lega lo diceva prima e lo continua a dire: no all'ingresso della Turchia in Europa! No a continuare a dare i soldi dei contribuenti europei alla Turchia! 
Abbiamo un'Europa che non è stata in grado di governare le guerre economiche, le guerre commerciali e oggi ci accorgiamo che abbiamo un'Europa che addirittura finanzia la guerra turca. È inaccettabile! È inaccettabile anche in memoria di Antonio Megalizzi. Non basta un minuto di silenzio! Non basta intitolare un'Aula del Parlamento, se poi si decide di finanziare una guerra che sta con l'Isis, contro appunto coloro che hanno combattuto il terrorismo. 
E allora io mi auguro davvero che tutti i colleghi che hanno ricevuto questa scatola di cioccolato turco abbiano il coraggio di restituire alle autorità turche con le mani sporche di sangue questo cioccolato, che io vengo lì…. (parole incomprensibili)
No a questa Turchia! No a questa Turchia! 
(L’on. Ciocca agita in Aula una scatola di cioccolatini e alla fine dell’intervento si avvicina ai banchi della Presidenza e scaglia la scatola al suolo)
"
Angelo CIOCCA,2019-07-17,IT,Humanitarian assistance in the Mediterranean (debate),https://www.europarl.europa.eu/doceo/document/CRE-9-2019-07-17-INT-3-149-0000_IT.html,"  Angelo Ciocca (ID).   – Signora Presidente, onorevoli colleghi, come Lega, come popolo italiano non smetteremo mai, non ci stancheremo mai di dire stop all'immigrazione clandestina, di dire no al business del traffico di esseri umani, e una sana istituzione europea dovrebbe ascoltare le critiche costruttive che arrivano dall'Italia, uno dei sei paesi fondatori di questa Europa.
E invece questa Europa, un'Europa malata della speculazione economica, continua a compiere scelte sbagliate e alimenta lo scontro, alimenta i morti. Pretendiamo un'Europa che sappia curare, che sappia guarire i problemi di questa Europa e non che alimenti invece l'epidemia di questi problemi con politiche folli di accoglienza all'immigrazione e di reclutamento islamico. 
Continueremo a dare battaglia, non saremo mai vostri complici nel progetto criminale di impoverimento dei popoli. 
"
